یہ کہانی ہے ایک ہرن کے بچے کی، جس کا نام میڈو تھا۔ <EOS>میڈو ماں باپ کا کہنا نہیں مانتا تھا اور ہمیشہ ضد کرتا تھا، اس لئے سب اسے ضدی میڈو کہتے تھے۔ <EOS>
اس کے ماں باپ اسے اکثر سمجھاتےمیڈو! <EOS> بے جا ضد کرنے کی عادت کہیں تمہیں کسی مصیبت میں نہ ڈال دے، اس عادت کو چھوڑ دو۔ <EOS>
میڈو پر والدین کی نصیحت کا کوئی اثر نہ ہوتا۔ <EOS>
وہ سُنی اَن سُنی کرتا ہوا گھاس کے میدانوں کی طرف بھاگ جاتا۔ <EOS>
موسمِ سرما کی ایک خوشگوار شام تھی۔ <EOS>میڈو نے ماں کے مسلسل روکنے کے باوجود جنگل کے اس خطرناک حصے کی طرف چلا گیا، جہاں عام طور پر جنگلی درندے گھومتے رہتے تھے۔ <EOS>اس طرف چھوٹے پودے کثرت سے تھے، جن کے نرم پتے میڈو کو بہت پسند تھے۔ <EOS>ابھی وہ ان پتوں سے لطف اندوز ہو رہا تھا کہ اچانک بارش شروع ہو گئی۔ <EOS> <EOP>
بادلوں کے گرجنے اور بجلی کے کڑکنے کی آوازوں سے میڈو خوف زدہ ہو گیا اور ایک درخت کے تنے سے چپک گیا۔ <EOS>بادل خوب برس رہے تھے۔ <EOS>کچھ ہی دیر بعد اندھیرا بھی چھا گیا۔ <EOS>بارش میں بھیگ جانے کی وجہ سے میڈو کو سردی لگ رہی تھی۔ <EOS>اسے اپنا گھر اور ماں باپ یاد آ رہے تھے۔ <EOS>
اس نے سوچا، اگر کوئی درندہ اِدھر آ نکلا تو کیا ہو گا! <EOS> میں آسانی سے اس کا نوالہ بن جاؤں گا۔ <EOS>
آخر میں نے ماں کی بات کیوں نہیں مانی! <EOS> اب وہ پچھتا رہا تھا۔ <EOS>
کئی گھنٹوں کے بعد جب بارش رک گئی تو میڈو گھر کی جانب چل پڑا، لیکن گھپ اندھیرا ہونے کی وجہ سے اس کی سمجھ میں کچھ نہ آیا۔ <EOS>راستہ بھٹک گیا تھا۔ <EOS>کچھ دیر تک جنگل میں بھٹکتے رہنے کے بعد اس نے تلاش ترک کر دی اور رات گزارنے کے لئے گھنی جھاڑیوں کے درمیان دُبک کر بیٹھ گیا۔ <EOS>جنگلی جانوروں کی خوف ناک آوازوں سے جنگل گونج رہا تھا اور میڈو پر دہشت طاری تھی۔ <EOS> <EOP>
رات کسی نہ کسی طرح گزر رہی گئی۔ <EOS>صبح ہوئی تو میڈو کی جان میں جان آئی اور اس نے اپنے گھر کا راستہ ڈھونڈنا شروع کر دیا۔ <EOS>وہ کافی دیر تک جنگل میں اِدھر اُدھر بھٹکتا پھرا، لیکن ناکام رہا۔ <EOS>گھنے جنگل سے گزر کر وہ جھیل کے قریب پہنچا تو ایک شیر کسی طرف سے چھلانگ لگا کر اس کے سامنے آ کھڑا ہوا۔ <EOS>شیر بھوکا لگ رہا تھا اور میڈو سے مشکل سے بیس فیٹ کی دوری پر تھا۔ <EOS> <EOP>
وہ میڈو کو خونخوار نگاہوں سے گھور رہا تھا، جیسے کہہ رہا ہو، مجھ سے بچ کر کہاں جاؤ گے! <EOS> میں بھوکا ہوں اور تمہارا نرم گوشت یقینا میری بھوک مٹا دے گا۔ <EOS>
میڈو نے پہلی بار ایک شیر کو اتنے قریب سے دیکھا تھا۔ <EOS>خوف کے مارے اس کا بُرا حال تھا۔ <EOS>شیر جست لگا کر میڈو کو پکڑنے ہی والا تھا کہ ایک ہاتھی چنگھاڑتا ہوا میڈو اور بھوکے شیر کے درمیان آ گیا۔ <EOS> <EOP>
میرے راستے سے ہٹ جاؤ! <EOS> شیر ہاتھی کی طرف دیکھ کر دہاڑا۔ <EOS>
تم اسے نہیں کھا سکتے۔ <EOS> ہاتھی بولایہ ایک بچہ ہے۔ <EOS>
میں بھوکا ہوں۔ <EOS> شیر میڈو کی طرف بڑھتا ہوا بولااور یہ میرا کھانا ہے۔ <EOS>
نہیں! <EOS> تم اسے نہیں کھا سکتے۔ <EOS> ہاتھی نے میڈو کا بچاؤ کرتے ہوئے غصیلی آواز میں اپنی بات دہرائییہ ابھی بہت چھوٹا ہے۔ <EOS> <EOP>
شیر غصے سے دہاڑتا رہا، ہاتھی بھی چنگھاڑتا رہا۔ <EOS>ہاتھی کے تیور دیکھ کر آخر شیر میڈو کو گھورتا ہوا وہاں سے چلا گیا۔ <EOS>
تم یہاں کیا کر رہے تھے ننھے دوست! <EOS> ہاتھی نے اپنی سونڈ سے میڈو کے سر کو سہلاتے ہوئے پوچھاکیا تم نہیں جانتے کہ یہاں کتنا خطرہ ہے؟ <EOS>
جانتا ہوں! <EOS> میڈو دھیرے سے بولا۔ <EOS>
میڈو نے ہاتھی کو پوری روداد سنائی کہ کس طرح اس نے امی کی بات نہیں مانی، ضد کی اور یہاں آ پھنسا۔ <EOS> <EOP>
چلو، میں تمہارے گھر کا راستہ ڈھونڈنے میں تمہاری مدد کروں! <EOS> ہاتھی بولااس دوران ہم بہت سی باتیں بھی کریں گے۔ <EOS>
میڈو نے ہاتھی کا شکریہ ادا کیا اور وہ دونوں مل کر راستہ تلاش کرنے لگے۔ <EOS>
سنو ننھے دوست! <EOS> ہاتھی نے میڈو کو سمجھاتے ہوئے کہابے جا ضد بُری چیز ہے! <EOS> اگر تمہیں کوئی نقصان پہنچ جاتا تو جانتے ہو، تمہارے ماں باپ کو کتنی تکلیف ہوتی! <EOS>
میڈو چپ چاپ ہاتھی کی باتیں سن رہا تھا، وہ افسردہ تھا۔ <EOS>
اس نے ہاتھی سے وعدہ کیا کہ وہ آئندہ کبھی بے کار کی ضد نہیں کرے گا اور ماں باپ کا کہنا بھی مانے گا۔ <EOS>
چند گھنٹوں کی جدوجہد کے بعد آخر میڈو نے ہاتھی کی مدد سے اپنے گھر کا راستہ ڈھونڈ لیا۔ <EOS>میڈو کے والدین میڈو کو پا کر بہت خوش ہوئے، اور اسے حفاظت سے گھر پہنچانے پر مہربان ہاتھی کا تہہ دل سے شکریہ ادا کیا۔ <EOS> <EOP> <EOT>