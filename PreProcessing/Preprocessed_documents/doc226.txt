بہت عرصہ پہلے کی بات ہے کہ آبادی سے دور ایک پرانا ویران گاؤں تھا۔ <EOS> اس میں گھر، گلیاں اور دکانیں سب خالی اور ویران تھیں۔ <EOS> کھڑکیاں اور سیڑھیاں ٹوٹی ہوئی تھیں۔ <EOS> یہ جگہ چوہوں کے بھاگنے کودنے اور غل مچانے کے لئے بڑی عمدہ تھی۔ <EOS> اس گاؤں میں چوہے صدیوں سے رہ رہے تھے۔ <EOS> انہیں اس گاؤں میں کسی کے آنے جانے سے کوئی فرق نہیں پڑتا تھا۔ <EOS> 
چوہوں کے لئے یہ ایک بہترین دور تھا۔ <EOS> انہوں نے ان پرانے گھروں اور عمارتوں میں سرنگیں بنائیں۔ <EOS> بھول بھلیاں بنائیں۔ <EOS> ان کے تو یہاں مزے تھے۔ <EOS> وہ یہاں کھل کر موج مستی، دعوتیں اور پارٹیاں کرتے تھے۔ <EOS> اور یوں وقت گزرتا گیا۔ <EOS> ایک دن ہاتھیوں کا ایک بہت بڑا غول، جن کی تعداد درجنوں میں تھی، گاؤں سے گزرتے ہوئے مغرب کی جانب ایک بڑی جھیل کی طرف بڑھ رہا تھا۔ <EOS> <EOP> 
تمام ہاتھی چلتے چلتے سوچ رہے تھے کہ اس جھیل کے ٹھنڈے پانی میں تیرنے میں کتنا مزہ آئے گا۔ <EOS> وہ نہیں جانتے تھے کہ جب وہ گاؤں سے گزر رہے تھے تو ان کے قدم چوہوں کی بنائی ہوئی سرنگوں اور بھول بھلیوں کو روند گئے تھے۔ <EOS> ہاتھی بڑی گڑ بڑ کر گئے تھے۔ <EOS> چوہوں نے فوراً میٹنگ بلائی۔ <EOS> 
اگر ان کا غول واپس دوبارہ ادھر سے گزرا تو ہم برباد ہو جائیں گے! <EOS> ایک چوہا پکارا۔ <EOS> 
ہم انہیں اب موقع ہی نہیں دیں گے۔ <EOS> ایک اور پکارا۔ <EOS> اب کچھ دلیر چوہوں کے ایک گروپ نے ان ہاتھیوں کے قدموں کے نشانات کا جھیل تک پیچھا کیا۔ <EOS> وہاں انہیں ہاتھیوں کا بادشاہ ملا۔ <EOS> بادشاہ کے سامنے جھکتے ہوئے، ایک چوہا، باقی سب کی نمائندگی کرتے ہوئے بولا۔ <EOS> بادشاہ سلامت! <EOS> یہاں سے ہماری چوہوں کی آبادی زیادہ دور نہیں ہے۔ <EOS> یہ اسی پرانے ویران گاؤں میں ہے جس سے آپ گزر کر آئے ہیں۔ <EOS> 
آپ کو یاد ہو گا؟ <EOS> 
مجھے یاد ہے۔ <EOS> ہاتھی بادشاہ نے کہا۔ <EOS> ہم ہاتھی ہیں۔ <EOS> ہمیں نہیں معلوم ہوا کہ وہاں چوہوں کی آبادی موجود ہے۔ <EOS> واہ! <EOS> آپ کو نہیں معلوم تھا؟ <EOS> اس چوہے نے طنز سے کہا۔ <EOS> آپ کے ریوڑ نے ان بہت سے گھروں کو برباد کر دیا ہے جہاں ہم سینکڑوں سالوں سے رہ رہے ہیں۔ <EOS> اگر آپ اسی انداز سے واپس لوٹے تو یقینا ہمارا تو خاتمہ ہی ہو جائے گا۔ <EOS> ہماری ایک عرض سنیں! <EOS> کیا آپ واپس جانے کے لئے کوئی دوسرا راستہ اختیار نہیں کر سکتے؟ <EOS> کیا معلوم کسی دن ہم چوہے بھی آپ کی کچھ مدد کر سکیں۔ <EOS> 
ہاتھی بادشاہ نے دل ہی دل میں مسکرا کر سوچا۔ <EOS> لو سنو! <EOS> یہ چھوٹے چوہے کبھی ہاتھی کی مدد کیسے کر سکتے ہیں! <EOS> 
لیکن اسے افسوس ہوا کہ اس کے ریوڑ نے چوہوں کے گاؤں کو بے دھیانی میں کچل ڈالا ہے۔ <EOS> اس نے کہا ٹھیک ہے۔ <EOS> تمہیں پریشان ہونے کی ضرورت نہیں۔ <EOS> میں ریوڑ کو دوسرے راستے سے گھر لے جاؤں گا۔ <EOS> اسی دوران قریبی بادشاہ نے اپنے شکاریوں کو حکم دیا کہ وہ جتنے ہاتھیوں کو پکڑ سکتے ہیں پکڑ لیں۔ <EOS> 
یہ جان کر کہ ہاتھی دور دور سے اس بڑی جھیل میں تیرنے کے لئے آتے ہیں، بادشاہ کے شکاریوں نے وہاں پانی میں جال لگا دیے۔ <EOS> جیسے ہی ہاتھی بادشاہ اور اس کے ریوڑ نے اس جھیل میں چھلانگ لگائی، وہ سارے اس جال میں پھنس گئے۔ <EOS> دو دن بعد شکاریوں نے ہاتھی بادشاہ اور اس کے ریوڑ کو بڑی بڑی رسیوں سے کھینچ کر جھیل سے باہر نکالا اور انہیں جنگل کے مضبوط درختوں سے باندھ دیا۔ <EOS> 
جب شکاری چلے گئے تو ہاتھی بادشاہ سوچنے لگا۔ <EOS> کیا کیا جائے؟ <EOS> وہ سب درختوں سے بندھے ہوئے تھے سوائے ایک ہاتھی کے۔ <EOS> وہ آزاد تھا کیونکہ اس نے جھیل میں چھلانگ نہیں لگائی تھی۔ <EOS> 
ہاتھی بادشاہ نے اسے پکارا۔ <EOS> اس نے اسے کہا کہ وہ فوراً ویران گاؤں جائے اور چوہوں کو یہاں لائے۔ <EOS> جب چوہوں کو پتہ چلا کہ ہاتھی بادشاہ اور اس کا ریوڑ اس مصیبت میں ہے تو وہ جھیل کی طرف بھاگے۔ <EOS> 
بادشاہ اور اس کے ریوڑ کو بندھے ہوئے دیکھ کر وہ تیزی سے رسیوں کے پاس پہنچے اور اپنے تیز دانتوں سے انہیں کترنے لگے۔ <EOS> وہ رسیاں کترتے جا رہے تھے اور ہاتھی آزاد ہوتے جا رہے تھے۔ <EOS> انہوں نے جلد ہی موٹی رسیاں کتر دیں اور تمام ہاتھی رسیوں سے آزاد ہو گئے۔ <EOS> تمہارا بہت بہت شکریہ! <EOS> تم نے ہم سب کو آزاد کیا۔ <EOS> بادشاہ ہاتھی نے کہا۔ <EOS> ہاتھیوں کے ریوڑ نے گھر واپسی کا نیا راستہ اختیار کیا اور چوہوں کی برادری آنے والے کئی سالوں تک زندہ رہی۔ <EOS> <EOP> <EOT>