گرمیوں کی چھٹیاں ہوتے ہی ابو نے تینوں بچوں کو خوش خبری سنائی کہ اس دفعہ کی چھٹیاں وہ اپنے آبائی گاؤں جا کر تمہارے دادا کے ساتھ منائیں گے۔ <EOS> حسن،احمد اور عمر بہت خوش ہوئے،کیونکہ گاؤں جا کر جھیل پر سیر کرنے کا انھیں بہت شوق تھا۔ <EOS> اگلے دن جھیل پر پہنچ کر وہ سب حیران رہ گئے،کیونکہ جھیل کا منظر ان کی سوچ کے برعکس تھا۔ <EOS> <EOP> 
جھیل کے اوپر جا بجا پلاسٹک کے شاپر،جوس کے خالی ڈبے اور پانی کی خالی بوتلیں تیر رہی تھیں۔ <EOS> جھیل کے ارد گرد بھی کچھ ایسا ہی منظر نظر آ رہا تھا۔ <EOS> ابو نے بچوں کے ساتھ مل کر صفائی کرنے کا فیصلہ کیا۔ <EOS> حسن اور احمد بھاگ کر گاڑی میں گئے اور ان پھلوں کے خالی شاپر لے آئے جو وہ سیر پر کھانے کے لئے اپنے ساتھ لے کر آئے تھے۔ <EOS> <EOP> 
بچوں نے شاپر میں جھیل کے ارد گرد جمع گندگی کے ڈھیر کو سمیٹنا شروع کر دیا۔ <EOS> <EOP> 
ابو نے جھیل میں موجود گندگی کو صاف کرنا شروع کیا۔ <EOS> دوپہر ڈھلنے تک صفائی کا کام مکمل ہو گیا تھا۔ <EOS> سب لوگ بہت تھک چکے تھے۔ <EOS> کھانے سے فارغ ہو کر انھوں نے وہاں خوب لطف اُٹھایا۔ <EOS> صاف ستھرا سبزہ اور جھیل کا چمکتا پانی ان کی تھکن اُتارنے کے لئے کافی تھا۔ <EOS> وہ سب جب واپسی کے لئے روانہ ہونے لگے تو انھوں نے دیکھا کہ کچھ مینڈک خوشی سے اُچھلتے ٹر ٹر کر رہے ہیں۔ <EOS> جیسے ان کا شکریہ ادا کر رہے ہوں۔ <EOS> <EOP> <EOT>