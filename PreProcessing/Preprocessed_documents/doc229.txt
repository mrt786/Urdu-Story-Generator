اقبال صاحب اور ان کی اہلیہ نسرین اپنی تینوں بیٹیوں ثنا، فوزیہ اور نور کے ہمراہ دو کمروں کے کرائے کے مکان میں منتقل ہو گئے تھے۔ <EOS>اس سے پہلے وہ اپنے بھائیوں کے ساتھ آبائی گھر میں رہتے تھے، لیکن وقت کے ساتھ خاندان بڑا ہوا تو سب نے باہمی مشورے سے مکان بیچنے کا فیصلہ کیا۔ <EOS>بڑے بھائیوں نے تو نیا گھر خرید لیا، لیکن اقبال صاحب نے دکان خریدنے کو ترجیح دی۔ <EOS>
کافی عرصے دکان پر کام کرنے کی وجہ سے انھیں کام کا اچھا تجربہ ہو گیا تھا۔ <EOS>ان کی رائے تھی کہ معقول آمدنی ہو تو مکان بھی بن جاتا ہے۔ <EOS>رات کے کھانے کے بعد ان کی اہلیہ نے بچیوں کے اسکول کا مسئلہ اُٹھایا، کیونکہ پہلے والا اسکول اب کافی دور ہو گیا تھا۔ <EOS>
میں کل ہی بچیوں کے لئے اچھا سا اسکول ڈھونڈتا ہوں۔ <EOS> <EOP>
ان کا وقت بالکل ضائع نہیں ہونا چاہیے۔ <EOS> <EOP>
اقبال صاحب بولے۔ <EOS>
تھوڑی دیر میں اقبال صاحب کے بھائی اور بھابھی ان سے ملنے آ گئے۔ <EOS>باتوں باتوں میں بچیوں کے اسکول کا ذکر بھی آیا۔ <EOS>
ارے بھئی! <EOS> بچیوں کے لئے اچھے اسکول کی کیا ضرورت ہے بھلا۔ <EOS>کسی بھی عام سے اسکول میں داخل کرا دو۔ <EOS>پڑھ لکھ کر افسر تھوڑی بن جائیں گی۔ <EOS>شادی کر کے دوسرے گھر ہی تو جانا ہے۔ <EOS>اگر کوئی بیٹا ہوتا تو بات سمجھ میں بھی آتی۔ <EOS>
کم از کم کاروبار میں تمہارا ہاتھ تو بٹاتا۔ <EOS>لڑکیوں پر اتنے پیسے خرچ کرنا تو سراسر بے وقوفی ہے۔ <EOS> بھائی نے انتہائی لاپرواہی سے اپنی رائے کا اظہار کیا۔ <EOS>
بھائی صاحب! <EOS> یہ آپ کیسی باتیں کر رہے ہیں۔ <EOS> اقبال صاحب حیرانی سے بولے۔ <EOS>
ٹھیک ہی تو کہہ رہے ہیں تمہارے بھائی۔ <EOS>بیٹیوں کو تو ویسے بھی پرائے گھر جانا ہوتا ہے تو کیا ضرورت ہے ان پر اتنے پیسے خرچ کرنے کی۔ <EOS>
اب دیکھو نا ہمارے ما شاء اللہ! <EOS> چار بیٹے ہیں۔ <EOS>تھوڑا بہت پڑھ لکھ لیں گے تو اپنے والد کے ساتھ کاروبار سنبھال لیں گے اور ویسے بھی آج کل تعلیم حاصل کرنے کا کیا فائدہ! <EOS> ملازمت تو ملتی نہیں ہے۔ <EOS>بہتر یہی ہے کہ پیسے بچا کر رکھیں۔ <EOS> بھابھی نے تو اپنی دانست میں بڑی دور اندیشی کی بات کی تھی۔ <EOS>
بچیوں کی ماں سے رہا نہ گیا اور وہ بھی بول پڑیںبھابھی! <EOS> اچھی تعلیم تو لڑکے اور لڑکیوں دونوں کے لئے ضروری ہے۔ <EOS>
اگر اچھی تعلیم ہو گی تو وہ کاروبار ہی نہیں معاشرے میں بھی کامیاب ہوں گے۔ <EOS>
بھابھی! <EOS> آج کل یہی بچے ملازمت کی تلاش میں جوتیاں چٹخاتے پھرتے ہیں۔ <EOS>اب آپ ہی بتائیں کیا فائدہ ایسی تعلیم کا جس سے پیٹ بھی نہ بھر سکے۔ <EOS>
لیکن میں بچوں کو اچھی تعلیم دلوانے کے حق میں ہوں اور اس سے پیچھے نہیں ہٹوں گا۔ <EOS> اقبال صاحب نے دو ٹوک الفاظ میں کہا۔ <EOS> <EOP>
جیسی تمہاری مرضی اقبال! <EOS> ہم تو جتنا سمجھا سکتے تھے تمہیں ہم نے سمجھا دیا۔ <EOS>اب تم جانو، تمہارا کام جانے۔ <EOS> بھائی صاحب نے بحث ختم کرتے ہوئے کہا۔ <EOS>
ان لوگوں کے جانے کے بعد اقبال صاحب کی اہلیہ ان سے شکایت کرنے لگیںآخر آپ کے گھر والے بچیوں کی تعلیم کے اتنے خلاف کیوں ہیں! <EOS> کیا ملتا ہے انھیں ایسی باتیں کر کے۔ <EOS>مجھے تو غصہ آ رہا ہے ان کی سوچ پر۔ <EOS> <EOP>
بیگم! <EOS> تم کیوں پریشان ہوتی ہو۔ <EOS>ان باتوں کو نظر انداز کر دیا کرو۔ <EOS>کل جب یہ بچیاں پڑھ لکھ کر ہمارا فخر بنیں گی تو یہی لوگ ان کی تعریفیں کرتے نہیں تھکیں گے۔ <EOS>وقت بہترین جواب ہوتا ہے۔ <EOS>تم بس صبر کرو۔ <EOS>
وقت گزرتا رہا۔ <EOS>اقبال صاحب کی بچیاں تعلیم کے میدان میں آگے بڑھتی رہیں۔ <EOS>فوزیہ کو ادب سے خاص لگاؤ تھا۔ <EOS>اس نے کم عمری میں ہی انگریزی شاعری میں نام بنا لیا۔ <EOS>
ساتھ ساتھ میڈیکل کی تعلیم بھی جاری رکھی اور پھر فوج میں ایک قابل ڈاکٹر بن گئی۔ <EOS>ثنا بھی پڑھ لکھ کر بینک کے اعلیٰ عہدے پر فائز ہو گئی۔ <EOS>نور کو وکالت میں دلچسپی تھی تو اقبال صاحب نے اس کا داخلہ شہر کے بہترین لاء کالج میں کرا دیا جہاں وہ تھرڈ ایئر کی طالبہ تھی۔ <EOS>کل تک جن بچیوں کی تعلیم کی مخالفت کی جا رہی تھی آج وہ اپنے خاندان کا فخر بن گئی تھیں۔ <EOS>
ہر کوئی اقبال صاحب اور ان کی بیگم کی اعلیٰ ترتیب کی تعریف کرتا تھا۔ <EOS>پھر ایک دن اقبال صاحب کے بھائی اور بھابھی ان سے ملنے آئے۔ <EOS>وہ کچھ پریشان لگ رہے تھے۔ <EOS>
اقبال! <EOS> تم نے اور نسرین نے جو کہا وہ کر کے دکھا دیا۔ <EOS>ہماری لاکھ مخالفت کے باوجود تم نے بچیوں کی تعلیم و تربیت میں کوئی کسر نہیں چھوڑی۔ <EOS>آج میں تمہارے اور ثنا کے پاس ایک خاص کام سے آیا ہوں۔ <EOS> <EOP>
بھائی صاحب! <EOS> ہم نے تو بس اپنا فرض ادا کیا۔ <EOS>آپ کہیے۔ <EOS>ہم سے جو ہو سکا،ضرور کریں گے، ان شاء اللہ! <EOS> اتنی دیر میں ثنا بھی چائے لے کر آ گئی۔ <EOS>
اصل میں تمہیں تو معلوم ہی ہے کہ آج کل کاروبار کے حالات کچھ ٹھیک نہیں۔ <EOS> بھائی صاحب نے کہنا شروع کیااب بچوں کی بھی شادی ہو گئی ہے، ایسے میں ایک دکان سے گزارہ کرنا مشکل ہو گیا ہے۔ <EOS>
میں چاہ رہا تھا کہ ثنا بیٹی اپنے بھائیوں کو کہیں ملازمت پر لگوا دے۔ <EOS>ماشاء اللہ! <EOS> ہماری بیٹی اتنے بڑے عہدے پر کام کر رہی ہے اور پھر اس کے تعلقات بھی ہیں۔ <EOS> بھائی صاحب نے بڑی لجاجت سے بات مکمل کی۔ <EOS>
وہ تو ٹھیک ہے تایا ابو! <EOS> ثنا کہنے لگیمگر آپ کے بچوں نے تو تعلیم مکمل ہی نہیں کی۔ <EOS>صرف میٹرک کر کے چھوڑ دیا۔ <EOS>اب ایسے میں اچھی نوکری ملنا تو مشکل ہے،لیکن آپ فکر نہ کریں۔ <EOS>
میں کوشش کرتی ہوں،ان شاء اللہ! <EOS>سب بہتر ہو جائے گا۔ <EOS> ثنا نے تایا ابو کو تسلی دیتے ہوئے کہا۔ <EOS>اقبال صاحب کی بھابھی کچھ شرمندہ سی ہو رہی تھیں۔ <EOS>
ویسے ہم نے اپنے بچوں کے ساتھ اچھا نہیں کیا۔ <EOS> وہ کہنے لگیںتعلیم بیچ میں ختم کروا کر ہم نے انھیں کاروبار میں لگا دیا۔ <EOS>اگر وہ بھی تعلیم جاری رکھتے تو آج کچھ بن جاتے۔ <EOS>یہ تو صرف تم اور نسرین ہی تھے جو ہر مشکل برداشت کر گئے، لیکن بچیوں کی تعلیم پہ فرق نہیں آنے دیا۔ <EOS>تعلیم کا جو چراغ تم دونوں نے روشن کیا ہے، ہم اب اسے کبھی بجھنے نہیں دیں گے۔ <EOS>بھابھی کی اس بات پر سبھی خوشی سے مسکرانے لگے۔ <EOS>اقبال صاحب نے مسکراتے ہوئے اپنی بیگم کی جانب دیکھا جو وقت کے اس جواب سے مطمئن نظر آ رہی تھیں۔ <EOS> <EOP> <EOT>