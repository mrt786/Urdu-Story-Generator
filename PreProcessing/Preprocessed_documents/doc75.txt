ساتھیو! <EOS> یہ قصہ ہے بِیّا کا جسے انگریزی میں کہتے ہیں۔ <EOS> کہانی سنانے سے پہلے بِیّا کے بارے میں کچھ بتا دوں۔ <EOS> یہ ہمارے یہاں پائے جانے والی عام چڑیوں سے ملتا جلتا پرندہ ہوتا ہے۔ <EOS> ان کے پَر زیادہ تر بھورے ہوتے ہیں، مگر پیٹ اور سر پر پیلے بال ہوتے ہیں۔ <EOS> جبکہ کچھ اقسام ایسی بھی ہوتی ہیں جن کے تقریباً تمام ہی پَر پیلے ہوتے ہیں۔ <EOS> 
بہرحال ان کی بہت ہی خاص بات یہ ہے کہ ان کا گھونسلا دوسرے پرندوں کے گھونسلوں سے بالکل مختلف ہوتا ہے۔ <EOS> یہ پرندے اپنا گھونسلا درخت کے تنے میں سوراخ کر کے یا کسی شاخ کے اوپر نہیں بناتے، بلکہ ان کے گھونسلے کسی ٹہنی سے اُلٹے لٹکے ہوئے ہوتے ہیں اور ہوا کے جھونکوں کے ساتھ جھولتے رہتے ہیں۔ <EOS> <EOP> 
ہو گئے نا حیران؟ <EOS> ان کے گھونسلوں میں آنے جانے کا راستہ نیچے کی طرف سے ہوتا ہے، لیکن اس کے باوجود یہ اور ان کے انڈے بچے بھی لٹکتے ہوئے گھونسلوں سے نہیں گرتے ہیں۔ <EOS> <EOP> 
مزید حیرانی کی بات یہ ہے کہ یہ اپنے گھر تنکوں کے بجائے نرم نرم گھاس کی ایک ایک پتی کو بڑی مہارت کے ساتھ بُن کر تیار کرتے ہیں۔ <EOS> بِیّا چڑیاں یہ کام اس قدر محنت اور نفاست سے کرتی ہیں کہ انھیں دیکھ کر انسان اللہ کی قدرت کا قائل ہو جاتا ہے۔ <EOS> اب آپ کہانی پڑھیے۔ <EOS> 
کسی دریا کے کنارے ایک جنگل میں بِیّا چڑیوں کی ایک بستی آباد تھی۔ <EOS> موسمِ بہار ختم ہونے کو تھا۔ <EOS> 
اس دن برگد کے درخت کی سب سے اونچی شاخ پر کچھ زیادہ ہی ہلچل نظر آ رہی تھی۔ <EOS> دراصل اس دن بِیّا چڑیوں کا بہت اہم اجلاس ہونے والا تھا۔ <EOS> تقریباً تمام ہی نَر بِیّا وہاں موجود تھے اور کیوں نہ ہوتے؟ <EOS> آخر معاملہ ان کی آنے والی نسلوں کی بقا کا تھا۔ <EOS> شاخ پر بہت سی نازک نازک ٹہنیوں کو ایک کے اوپر ایک جما کر اسٹیج بنایا گیا تھا جس پر ان کی بستی کا سب سے عقل مند چڑا بڑی شان سے بیٹھا ہوا تھا۔ <EOS> 
اس کے جسم پر موجود پہلے پَر اس قدر چمکدار تھے کہ سورج کی روشنی میں ان سے سنہری شعائیں نکلتی محسوس ہوتی تھی۔ <EOS> اس لئے سب اسے سنہرا بانکا کہتے تھے۔ <EOS> 
اجلاس شروع کرنے کے لئے اس نے پَروں کے اشارے سے سب حاضرین کو خاموش ہو جانے کا اشارہ کیا۔ <EOS> موتی میاں نے، جو کہ سنہرے بانکے کے سب سے گہرے دوست تھے، آگے بڑھ کر بات شروع کیآج یہاں جمع ہونے کی وجہ آپ سبھی جانتے ہیں۔ <EOS> 
گرمیاں بس شروع ہونے ہی والی ہیں اور کچھ ہی دنوں میں ہمیں نئے گھونسلے بنانے کی تیاری شروع کرنی ہو گی، مگر مسئلہ یہ ہے کہ پچھلے کئی سالوں سے جب بھی ہم برگد اور شاہ بلوط کے درختوں پر اپنے گھر بناتے ہیں ظالم ریچھ اور چالاک لومڑی آ کر ہم پر حملہ کر دیتے ہیں اور ہمارے انڈے اور بچے ہماری نظروں کے سامنے ہڑپ کر جاتے ہیں۔ <EOS> 
تمام بِیّا چڑوں کے منہ لٹکے ہوئے تھے۔ <EOS> 
ایک چڑے نے جھرجھری لی اور کہاایک مرتبہ تو میری جان بھی جانے ہی والی تھی۔ <EOS> میں سو رہا تھا کہ اچانک ایک زرافے نے آ کر میرے گھر کو زور زور سے ہلانا شروع کر دیا۔ <EOS> جب اس نے اپنی کالی کالی آنکھوں سے میرے گھر میں جھانکا تو میرے بچوں نے ڈر کے مارے چیخنا چلانا شروع کر دیا۔ <EOS> جس پر زرافہ اپنے بڑے بڑے دانت نکال کر ہنسنے لگا۔ <EOS> میں نے اس کی بڑی منت سماجت کی تو اس نے ہماری جان بخشی۔ <EOS> 
بس اب بہت ہو گیا ہے اگر ظلم کا یہ سلسلہ جاری رہا تو وہ وقت دور نہیں کہ جب ہماری نسل ہی دنیا سے ختم ہو جائے گی۔ <EOS> 
سنہرے بانکے نے اپنی دُم تین مرتبہ اوپر نیچے ہلائی اور کہامگر اب ایسا نہیں ہو گا میرے دوستو! <EOS> بے شک ہمارے دشمن طاقت میں ہم سے کہیں زیادہ ہیں، مگر اللہ تعالیٰ نے ہمیں بھی سوچنے سمجھنے کی صلاحیت دی ہے اور ہم انھیں طاقت سے نہیں، بلکہ تدبیر سے ہرائیں گے۔ <EOS> <EOP> 
موتی میاں نے چونک کر کہاتو کیا تمہارے پاس کوئی ایسا طریقہ ہے جو ہمیں اس مستقل خوف سے نجات دلا دے؟ <EOS> 
سنہرے بانکے نے سینے کو پھلا کر کہاکیوں نہیں، بہت سوچ بچار کے بعد جو تدبیر میرے ذہن میں آئی ہے، اس پر عمل کرنے کے بعد ان شاء اللہ ہمارا دشمن کبھی ہمارے اوپر حملہ نہ کر سکے گا۔ <EOS> 
تمام بِیّا چڑوں کے چہرے خوشی سے جیسے کھل اُٹھے اور بڑے انہماک کے ساتھ سنہرے بانکے کی تجویز سننے لگے۔ <EOS> <EOP> 
دیکھو دوستو! <EOS> جنگل کے جنوبی حصے میں ببول کے کانٹے دار درخت کثرت سے ہیں۔ <EOS> اگر ہم اُن درختوں پر اپنا مسکن بنائیں تو کانٹوں کی وجہ سے کوئی جانور ہمارے گھروں کے نزدیک آنے کا سوچ بھی نہ سکے گا۔ <EOS> جو بھی ہماری طرف بری نیت سے بڑھے گا، منہ کی کھائے گا۔ <EOS> 
بھئی واہ واہ۔ <EOS> 
کیا شاندار ترکیب ہے۔ <EOS> 
ایسی زبردست تجویز سن کر تمام چڑے پھُدکنے لگے۔ <EOS> 
آج بھی بِیّا چڑیاں چڑے اپنے نازک آرام دہ گھونسلے ببول، بیری یا کسی بھی کانٹے دار درخت پر بناتے ہیں، جس میں وہ اور ان کے بچے ہر خوف سے آزاد، ہنسی خوشی رہتے ہیں۔ <EOS> دشمن چاہے کتنا ہی طاقتور کیوں نہ ہو، عقل سے کام لے کر ہم اپنی حفاظت کر سکتے ہیں۔ <EOS> سمجھ دار قومیں بھی اپنی آنے والی نسلوں کی بہتری کے لئے ایسی منصوبہ بندی کرتی ہیں کہ ان کا مستقبل محفوظ اور روشن ہو۔ <EOS> <EOP> <EOT>