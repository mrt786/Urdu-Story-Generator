ہانی نے گھر کے سامنے باغیچے میں ایک پھول پر تتلی بیٹھی دیکھی۔ <EOS>اس نے گھر میں جھانکا، امی فون پر خالہ سے باتوں میں مصروف تھیں۔ <EOS>یہ دیکھ کر وہ تتلی کو پکڑنے اس کے پیچھے بھاگی۔ <EOS>دوڑتے دوڑتے وہ کب جنگل میں پہنچ گئی اسے پتا ہی نہ چلا۔ <EOS>اس نے خود کو گھنے درختوں کے درمیان پایا۔ <EOS>جنگل کے اس حصے میں قدرے اندھیرا تھا۔ <EOS>
ہانی کا ننھا سا دل سہم گیا۔ <EOS>وہ ایک بڑے پتھر پر بیٹھ کر رونے لگی۔ <EOS>
کیا ہوا پیاری لڑکی! <EOS> تم کیوں رو رہی ہو؟ <EOS> اچانک کسی کی آواز آئی۔ <EOS>اس نے چونک کر پیچھے دیکھا۔ <EOS>وہاں اس کا ہم عمر ایک لڑکا سوالیہ نظروں سے اسے دیکھ رہا تھا۔ <EOS>ہانی کے آنسو مزید تیزی سے بہنے لگے۔ <EOS>
مجھے لگتا ہے تم اپنے گھر کا راستہ بھول گئی ہو! <EOS> لڑکے نے کہا تو ہانی نے ہاں میں سر ہلایا۔ <EOS> <EOP>
میرے ساتھ آؤ، شاید میں تمہاری مدد کر سکوں۔ <EOS> لڑکا آگے بڑھتے ہوئے بولا۔ <EOS>
اچھے بچے اپنے بڑوں کے بغیر کبھی اتنی دور نہیں آتے۔ <EOS> لڑکے نے چلتے چلتے اسے نصیحت کی۔ <EOS>
یہ بھی تو میری طرح چھوٹا بچہ ہے، پھر یہ اس جنگل میں کیا کر رہا ہے؟ <EOS> ہانی نے دل میں سوچا۔ <EOS>
دیکھو! <EOS> وہ رہا تمہارا گھر۔ <EOS> آواز کے ساتھ ہی ہانی کی سوچوں کا سلسلہ ٹوٹا۔ <EOS>سامنے سڑک کے پار اس کے گھر کا دروازہ نظر آ رہا تھا۔ <EOS>اس کی خوشی کی انتہا نہ رہی۔ <EOS>ہانی نے سوچا جانے سے پہلے میں اس لڑکے کا شکریہ تو ادا کر دوں۔ <EOS>اس نے جیسے ہی پیچھے مڑ کر دیکھا، وہاں دور دور تک کوئی نہ تھا۔ <EOS> <EOP> <EOT>