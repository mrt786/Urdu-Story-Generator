نواب صاحب کھانے کے شوقین تھے۔ <EOS> کھانا شروع کرتے تو بڑی مشکل سے ہاتھ کھینچتے۔ <EOS> چند دن پہلے پرانا باورچی کام چھوڑ گیا تو بڑی مشکل پیش آئی۔ <EOS> اخبار میں اشتہار دیا کہ لذیذ پکوان تیار کرنے والے باورچی کی اشد ضرورت ہے۔ <EOS> مناسب تنخواہ کے ساتھ رہنے کے لئے کمرہ اور کھانے کی سہولت بھی دی جائے گی۔ <EOS> 
اخبار میں اشتہار دینے کی دیر تھی کہ بے شمار باورچی حاضر ہو گئے۔ <EOS> 
انٹرویو لینے والوں میں نواب صاحب سمیت ان کے دو چار پیٹو قسم کے دوست بھی شامل تھے،جو اکثر دسترخوان پر نواب صاحب کے ساتھ ہوتے تھے۔ <EOS> صبح سے عصر کا وقت ہو گیا۔ <EOS> آخر انٹرویو کمیٹی نے ایک باورچی کا انتخاب کر لیا۔ <EOS> نام تو جان محمد تھا،لیکن اس کے بقول پیار سے سب جانی کہتے تھے۔ <EOS> <EOP> 
جانی بہت خوش تھا۔ <EOS> نوکری،کمرہ اور کھانا ملنے کی خوشی تھی۔ <EOS> رات کا کھانا تیار کیا اور ایسے ایسے پکوان تیار کیے کہ گھر میں ہر طرف دیسی گھی کی خوشبو پھیل گئی۔ <EOS> <EOP> 
نئے باورچی کے نئے نئے کھانے دیر سے ہی سہی،دسترخوان پر سج گئے۔ <EOS> 
جانی نے اپنے ہنر کا بھرپور مظاہرہ کیا تھا۔ <EOS> ایسے کھانے اور پکوان دسترخوان پر سجے تھے کہ نواب صاحب اور ان کے دوست سمجھ نہیں پا رہے تھے کہ شروع کہاں سے کریں۔ <EOS> نہاری بھی تھی۔ <EOS> دیسی گھی کے بگھارنے اس کے ذائقے اور لذت میں اضافہ کر دیا تھا۔ <EOS> انھوں نے بے صبری سے پلیٹ نہاری سے بھر لی۔ <EOS> 
نواب صاحب کو نہاری اتنی پسند آئی کہ کچھ اور لینا بھول گئے۔ <EOS> حالانکہ سامنے اور کھانے بھی رکھے تھے۔ <EOS> 
ایک دوست نے ٹوکا کہ نواب صاحب اتنی چکنائی ایک وقت میں نہ لیں،طبیعت خراب ہو جائے،مگر کسی نے توجہ نہ دی،سبھی نے خوب ڈٹ کر کھایا۔ <EOS> جانی دل دل میں خوش تھا کہ اس نے اپنے مالک کا دل جیت لیا تھا۔ <EOS> 
کھانے سے فارغ ہو کر یہ لوگ قہوہ پینے میں مصروف ہو گئے،لیکن اس سے قبل میووں سے سجا گاجر کا حلوا پیش کیا گیا۔ <EOS> 
یہ بھی اتنا لذیذ تھا کہ کھانے والے اُنگلیاں چاٹتے رہ گئے۔ <EOS> دیگر مہمان قہوہ پینے لگے تھے،لیکن نواب صاحب نے ایک بار پھر پلیٹ حلوے سے بھر لی تھی۔ <EOS> 
نواب صاحب! <EOS> مجھے خطرہ ہے کہ آپ اتنی چکنائیاں لے رہے ہیں خدانخواستہ جگر نہ خراب ہو جائے! <EOS> ان ہی کے دوست نے چُسکی لیتے ہوئے انھیں ایک بار پھر ٹوکا۔ <EOS> 
چھوڑو بھئی! <EOS> دفع کرو جگر کو! <EOS> اس وقت جو مزہ آ رہا ہے،بس نہ پوچھو! <EOS> نواب صاحب نے جواباً کہا۔ <EOS> 
جسم میں موجود سب سے بڑا عضو جگر ہے۔ <EOS> اس نے سن لیا تھا۔ <EOS> انسانی جگر بچپن سے لے کر جوان ہونے تک ہر پانچ سال بعد پانچ سینٹی میٹر بڑھ جاتا ہے اور سینٹی میٹر بڑھ کر رک جاتا ہے۔ <EOS> اس وقت اس کا وزن تقریباً ایک اعشاریہ چار کلو گرام ہو جاتا۔ <EOS> اس عضو نے ساری زندگی نواب صاحب کے جسم میں سے زہریلے مادہ خارج کرنے،خوراک ذخیرہ کرنے اور نامی رطوبت پیدا کر کے چکنائیوں کو قابل ہضم بنایا۔ <EOS> 
بائل ایسی رطوبت ہے جو کھائی ہوئی چکنائیوں کو ہضم کرنے میں مدد دیتی ہے۔ <EOS> نواب صاحب حلوے کا مزہ لیتے رہے جس سے سارا وزن چھوٹی آنت پر آ پڑا۔ <EOS> جگر نے بائل خارج کرنے سے انکار کر دیا تھا۔ <EOS> 
نواب صاحب کے دوست اپنے اپنے گھروں کو جا چکے تھے۔ <EOS> حویلی میں سبھی سو رہے تھے۔ <EOS> جانی بھی تھک کر سو گیا تھا۔ <EOS> نواب صاحب کمرے میں خاصی دیر سے چہل قدمی کر رہے تھے۔ <EOS> 
نیند کوسوں دور تھی۔ <EOS> غذا ہضم کرنے میں چھوٹی آنٹ کو مشکلات کا سامنا تھا۔ <EOS> حالانکہ نامی خامرہ چھوٹی آنت میں چکنائیوں کے ہاضمے پر مقرر تھا،لیکن کے بغیر ہضم کرنے کا عمل سست تھا۔ <EOS> اب تو نواب صاحب کو کھٹی ڈکار آنے لگی تھی۔ <EOS> جس سے طبیعت میں بھاری پن پیدا ہو گیا تھا۔ <EOS> رات جاگتے گزری۔ <EOS> صبح معالج کو حویلی میں طلب کر لیا۔ <EOS> اچھی طرح طبی معائنہ ہوا تو پتا چلا کہ جگر ناراض ہے۔ <EOS> 
معالج نے ہدایت کی کہ کچھ دن پرہیزی غذا کھانی ہو گی۔ <EOS> یہ کہہ کر کڑوی کسیلی دوائیں تھما دیں۔ <EOS> 
اگلی رات آ پہنچی۔ <EOS> نواب صاحب کو ذرہ بھر افاقہ نہ ہوا تھا۔ <EOS> بلکہ طبیعت زیادہ خراب ہو گئی تھی۔ <EOS> آخر چھوٹی آنت نے گُردوں سے درخواست کی اپنے دوست جگر کو راضی کریں۔ <EOS> گُردے جسم سے نائٹروجنی فاضل مادے خارج کرتے ہیں۔ <EOS> اس کام میں جگر ان کی مدد کرتا ہے۔ <EOS> 
گردوں کو رحم آ گیا۔ <EOS> 
انھوں نے جگر سے درخواست کی جو قبول کر لی گئی۔ <EOS> جگر نے رطوبت خارج کی جو پتے میں جمع ہوئی اور چکنائیوں کو میں توڑنے کے لئے چھوٹی آنت کی مدد کرنا شروع کر دی۔ <EOS> آخر دو روز بعد نواب صاحب کا ہاضمہ مکمل ہوا اور خدا خدا کر کے انھوں نے صحت پائی۔ <EOS> 
نواب صاحب اب کھانے پینے میں بے احتیاطی نہیں کرتے اور چٹخارے کے جال میں پھنس کر صحت کو تباہ نہیں ہونے دیتے۔ <EOS> <EOP> <EOT>