ایک چھوٹی سی بچی تھی۔ <EOS>اس کے ماں باپ مر چکے تھے۔ <EOS>وہ بچاری گھر میں اکیلی رہ گئی تھی۔ <EOS>ایک امیر آدمی کے گھر میں اسے بہت کام کرنا پڑتا تھا۔ <EOS>وہ پانی بھر کے لاتی،کھانا پکاتی۔ <EOS>بچوں کی دیکھ بھال کرتی اور اتنے کاموں کے بدلے اسے بس دو وقت کی روٹی ملتی۔ <EOS>کھیلنا کودنا تو کیا دو گھڑی آرام بھی نہیں کر سکتی تھی۔ <EOS>وہ آدمی بہت چالاک اور بے رحم تھا اور اس کی بیوی تو میاں سے بھی دو قدم آگے تھی۔ <EOS> <EOP>
ایک رات چاند آسمان پر چمک رہا تھا اور باہر بہت سخت سردی تھی۔ <EOS>امیر آدمی کی بیوی نے اس بچی سے پانی لانے کے لئے کہا۔ <EOS>بچی پانی بھرنے باہر گئی۔ <EOS>جب وہ تالاب پر پہنچی تو سردی سے اس کے پیر پتھر ہو چکے تھے۔ <EOS>تالاب کا پانی بھی اوپر سے جما ہوا تھا۔ <EOS>بچی نے برف میں سوراخ کیا اور پانی کی بالٹی بھر کر گھر واپس آنے لگی۔ <EOS> <EOP>
گھر کے قریب پہنچ کر وہ گر پڑی اور سارا پانی بہہ گیا۔ <EOS> <EOP>
بچی گھبرا گئی۔ <EOS>وہ خالی بالٹی لے کر گھر نہیں جا سکتی تھی۔ <EOS>وہ دروازے پر کھڑی خوف سے کانپ رہی تھی۔ <EOS>آسمان پر چمکتا ہوا چاند ہنس رہا تھا۔ <EOS>بچی نے چاند سے کہا،چند اماں،دیکھو تو میں کتنی دکھی ہوں۔ <EOS>میری مدد کرو۔ <EOS>مجھے ان ظالموں سے بچاؤ۔ <EOS>یہ تو مجھے مار ڈالیں گے۔ <EOS>
چاند اس کی فریاد سن کر زمین پر اتر آیا۔ <EOS>وہ ایک خوبصورت نوجوان کے بھیس میں تھا اور سفید کپڑے پہنے ہوئے تھے۔ <EOS>
چاند کے بڑے بھائی سورج نے بھی بچی کی فریاد سن لی تھی۔ <EOS>وہ بھی آدمی کی شکل میں سنہرے رنگ کے کپڑے پہنے زمین پر اُتر آیا۔ <EOS>سورج نے چاند سے کہا،میں اس دکھی لڑکی کو لینے آیا ہوں۔ <EOS>اسے مجھے دے دو۔ <EOS>کیونکہ میں تم سے بڑا ہوں۔ <EOS>چاند نے کہا،یہ ٹھیک ہے کہ تم بڑے ہو سورج بھائی،لیکن اس وقت رات ہے،اور میں رات کا بادشاہ ہوں۔ <EOS>اس بچی نے مجھ سے مدد مانگی ہے۔ <EOS>اس لئے میں اسے اپنے ساتھ لے کر جاؤں گا۔ <EOS>چاند بچی کو اپنے بازوؤں میں اُٹھا کر آسمان کی طرف اُڑ گیا۔ <EOS>جب سے وہ ننھی بچی چاند میں رہتی ہے۔ <EOS>جب تم چودھویں کا پورا چاند دیکھو گے تو اس میں وہ ہنستی گاتی نظر آئے گی۔ <EOS> <EOP> <EOT>