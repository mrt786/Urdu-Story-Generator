کسی جنگل میں دو بلیاں رہتی تھیں۔ <EOS>ایک بلی کالی اور دوسری اورنج تھی۔ <EOS>دونوں آپس میں اتفاق سے رہتی تھیں اور مل جل کر شکار کھیلتیں۔ <EOS>کھانے کو جو کچھ مل جاتا مل بانٹ کر کھا لیتیں۔ <EOS>کالی بلی کوئی شکار کرتی تو وہ اورنج بلی کو بلا لیتی اور اورنج بلی کو کوئی شکار ملتا تو وہ بھی اکیلے نہ کھاتی۔ <EOS>دونوں ہنسی خوشی رہتی تھیں۔ <EOS> <EOP>
ایک دن کالی بلی گاؤں میں چلی گئی۔ <EOS>وہ ایک گھر میں داخل ہوئی اور وہاں سے اسے گھی کی روٹی مل گئی۔ <EOS>اس نے پہلے کبھی گھی والی روٹی نہیں کھائی تھی، اس لئے گھی کی خوشبو اسے بے حد پسند آئی۔ <EOS>گاؤں میں کتے بھی تھے اور وہ کتوں سے بہت ڈرتی تھی، اس لئے وہیں بیٹھ کر کھانے کی بجائے روٹی اٹھا کر جنگل کی طرف بھاگی۔ <EOS>اس نے سوچا کہ یہ گھی کی روٹی تو بڑی مزیدار ہے، اس لئے یہ میں اکیلے ہی کھاؤں گی۔ <EOS> <EOP>
کالی بلی جونہی جنگل میں داخل ہوئی اورنج بلی دوڑی دوڑی اس کے پاس آئی۔ <EOS>اسے بھی گھی کی خوشبو پسند آئی تھی۔ <EOS>
اورنج بلی نے پوچھاکالی بہن یہ روٹی کہاں سے لائی ہو؟ <EOS>
کالی بلی بولیمیں آج گاؤں گئی تھی، وہاں مجھے یہ روٹی ملی ہے۔ <EOS>گاؤں میں کتے بھی تھے میں ان سے بچتی ہوئی مشکل سے یہاں آئی ہوں۔ <EOS>
اورنج بلی نے کہاآؤ مل کر روٹی کھائیں۔ <EOS>
جس پر کالی بلی بولینہ نہ یہ روٹی میں بڑی مشکل سے اٹھا کر لائی ہوں، اس لئے میں اکیلی ہی کھاؤں گی۔ <EOS>
اورنج بلی بولیکالی بہن کیسی باتیں کر رہی ہو، ہم تو ہمیشہ ہر شے مل بانٹ کر کھاتے ہیں، لیکن کالی بلی نہ مانی اور دونوں جھگڑنے لگیں۔ <EOS>ان میں اچھی خاصی لڑائی ہونے لگی۔ <EOS>
جنگل میں ایک بندر بھی رہتا تھا، وہ درخت پر بیٹھا بلیوں کی لڑائی دیکھ رہا تھا۔ <EOS>
اس نے سوچا کہ یہ بلیاں پہلے آپس میں اتفاق سے رہتی تھیں مگر آج لالچ کی وجہ سے لڑ رہی ہیں، انہیں سبق سکھانا چاہیے۔ <EOS>وہ اچھل کر درخت سے نیچے اترا اور بولاپیاری بہنوں آپس میں لڑتی کیوں ہو، مل جل کر اتفاق سے رہنا اچھا ہوتا ہے۔ <EOS>لاؤ میں تم دونوں میں روٹی بانٹ دوں۔ <EOS>
بلیاں خاموش ہو کر اسے دیکھنے لگیں۔ <EOS>بندر نے روٹی لیتے ہوئے کہاٹھہرو میں ترازو لے کر آتا ہوں، اس طرح صحیح انصاف ہو جائے گا، تم میرا انتظار کرنا۔ <EOS>
بندر نے اتنا کہا اور روٹی لے کر بھاگ گیا۔ <EOS>
بلیاں دیر تک اس کا انتظار کرتی رہیں۔ <EOS>انہیں خبر تک نہ ہوئی کہ بندر درخت پر بیٹھا روٹی چٹ کر گیا ہے۔ <EOS>جب کافی دیر گزر گئی اور بندر واپس نہ آیا تو بلیاں سمجھ گئیں کہ انہیں اپنے لالچ کی سزا مل چکی ہے۔ <EOS>جس پر اورنج بلی بولیکالی بہن، دیکھا تم نے لڑائی کا انجام۔ <EOS>
ہاں بہن غلطی میری ہی تھی کالی بلی نے اعتراف کرتے ہوئے اپنا سر جھکا لیا۔ <EOS> <EOP> <EOT>