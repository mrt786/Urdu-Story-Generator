بھائی! <EOS> آج تو گرمی سے بُرا حال ہو رہا ہے۔ <EOS> احمد بجلی آتے ہی پنکھے کے سامنے بیٹھتے ہوئے بولا۔ <EOS> 
ہاں میں بھی ابھی ابھی نہا کے آیا تھا، مگر کوئی فائدہ نہیں ہوا۔ <EOS> عبداللہ نے گھوم کر اسے اپنی پسینے سے کمر پر چپکی قمیض دکھائی۔ <EOS> 
میرا تو باہر جا کر کھیلنے کو بھی دل نہیں کر رہا۔ <EOS> 
 چھوٹا احمد اُداسی سے بولا۔ <EOS> 
بیٹا! <EOS> یہ گرمی بھی ہم انسانوں کی وجہ سے ہی بڑھ رہی ہے۔ <EOS> دادا جان کافی دیر سے ان کی گفتگو سن رہے تھے، اخبار تہہ کرتے ہوئے بولے۔ <EOS> 
وہ کیسے دادا جان! <EOS> دونوں نے ایک ساتھ حیرت سے پوچھا۔ <EOS> 
بیٹا! <EOS> یہاں انسان اپنی جہالت اور خود غرضی کی وجہ سے درختوں کی کٹائی کرتے رہے۔ <EOS> جس کے نتیجے میں عالمی درجہ حرارت میں تیزی سے اضافہ ہوا ہے۔ <EOS> <EOP> 
یہ انتہائی گرمی کی لہر اسی کا نتیجہ ہے۔ <EOS> انھوں نے تفصیل سے بتایا۔ <EOS> 
وہ دونوں غور سے دادا جان کی باتیں سن رہے تھے۔ <EOS> شام کو دادا جان دونوں بچوں کو قریبی جنگل لے گئے، جہاں آدھے سے زیادہ جنگل میں درخت کٹے ہوئے تھے۔ <EOS> جگہ جگہ راکھ کا ڈھیر تھا۔ <EOS> اب وہ دونوں دادا جان کی بات کو بخوبی سمجھ رہے تھے۔ <EOS> 
تو دادا جان! <EOS> اس مسئلے کا کوئی حل بھی تو ہو گا؟ <EOS> عبداللہ نے ارد گرد دیکھتے ہوئے پوچھا۔ <EOS> <EOP> 
ہاں بچو! <EOS> ہر مسئلے کا کوئی نہ کوئی حل ضرور ہوتا ہے۔ <EOS> اگر ہر انسان اپنے حصے کا درخت لگائے تو اس مسئلے پر قابو پایا جا سکتا ہے۔ <EOS> 
لیکن دادا جان! <EOS> ہمارے لگائے درخت تو بہت دیر میں بڑے ہوں گے، ہے ناں؟ <EOS> 
کسی کے لگائے ہوئے درخت ہمیں فائدہ پہنچا رہے ہیں، ہمارے لگائے ہوئے درخت آنے والی نسل کو صاف ہوا اور ٹھنڈا موسم پہنچائیں گے۔ <EOS> انھوں نے پیار سے سمجھایا۔ <EOS> 
اگلے دن وہ دونوں بچے دادا جان کے ساتھ پھر اس جنگل میں موجود تھے۔ <EOS> دادا جان نے ان کی فرمائش پر ایک چھوٹا سا پودا لے کر دیا تھا۔ <EOS> <EOP> <EOT>