احمد گلی میں کھیل رہا تھا امی نے پاس بلا کر کہابیٹا! <EOS>ذرا جلدی سے حلوائی چاچا کی دکان سے سموسے لے آؤ، مہمان آئے ہوئے ہیں۔ <EOS>امی نے پیسے اس کے ہاتھ میں پکڑائے۔ <EOS>حلوائی چاچا کی دکان پر آج معمول سے زیادہ رش تھا۔ <EOS>
چاچا! <EOS> چھ سموسے دے دیں۔ <EOS>
حبیب چاچا جلدی جلدی دوسرے گاہکوں کی مٹھائی اور سموسے باندھنے میں مصروف تھے۔ <EOS>
ان کے کانوں تک احمد کی آواز نہ پہنچ سکی۔ <EOS>اس نے کئی بار چاچا کو بلند آواز سے متوجہ کیا۔ <EOS>آخر حبیب چاچا نے اسے سموسوں کی تھیلی پکڑائی اور دوسرے گاہک کی طرف متوجہ ہو گئے۔ <EOS>
اب اس کے ایک ہاتھ میں سموسوں کی تھیلی تھی اور دوسرے ہاتھ میں پیسے۔ <EOS>اسی لمحے شیطان نے اس کے دل میں لالچ پیدا کیا۔ <EOS>چنانچہ احمد کے قدم گھر جانے والے راستے پر ہو لیے۔ <EOS> <EOP>
کیا ہوا احمد تمھیں اتنا پسینہ کیوں آ رہا ہے۔ <EOS> <EOP>
امی نے سموسے کی تھیلی تھامتے ہوئے اس سے پوچھا۔ <EOS>کچھ نہیں امی! <EOS>بس ایسے ہی۔ <EOS>وہ غائب دماغی سے بولا اور جلدی سے اپنے کمرے کی طرف بڑھا۔ <EOS>کمرے میں جاتے ہی اس نے جیب سے پیسے نکالے اور اپنے پنسل بکس میں چھپا دیے۔ <EOS>اس کا دل بہت زور زور سے دھڑک رہا تھا۔ <EOS>
اگلے دن اسکول میں وہ غائب دماغی کی کیفیت میں رہا۔ <EOS>اسے ڈر تھا کہ کہیں اس کی چوری پکڑی نہ جائے۔ <EOS>
اسی وجہ سے وہ کینٹین سے بھی کچھ خرید نہ سکا۔ <EOS>اسکول سے چھٹی ہوتے ہی وہ حبیب چاچا کی دکان کی طرف چل پڑا۔ <EOS>دوپہر کا وقت تھا دکان پر سناٹا تھا۔ <EOS>چاچا مٹھائی بنانے میں مصروف تھے۔ <EOS>
السلام علیکم چاچا! <EOS>اس نے ادب سے سلام کیا۔ <EOS>
وعلیکم السلام کیسے ہو بیٹا! <EOS>چاچا نے مسکرا کر جواب دیا۔ <EOS>
چاچا یہ لیں آپ کے پیسے میں کل دینا بھول گیا تھا۔ <EOS>
اس نے شرمندہ ہوتے ہوئے جیب سے پیسے نکالے اور ان کی طرف بڑھائے۔ <EOS>
مجھے یاد تھا کہ تم نے پیسے نہیں دیے میں نے پلٹ کر دیکھا تو تم جا چکے تھے۔ <EOS>تم ایک اچھے بچے ہو۔ <EOS>مجھے یقین تھا کہ تم پیسے دینے ضرور آؤ گے۔ <EOS>یہ لو تمہاری ایمانداری کا انعام۔ <EOS>انھوں نے ایک لفافے میں جلیبیاں ڈال کر احمد کو تھمائیں۔ <EOS>احمد نے ہلکی سی مسکراہٹ کے ساتھ لفافہ پکڑ لیا۔ <EOS>واپسی میں احمد کے دل اور دماغ دونوں بہت ہلکے پھلکے ہو چکے تھے۔ <EOS> <EOP> <EOT>