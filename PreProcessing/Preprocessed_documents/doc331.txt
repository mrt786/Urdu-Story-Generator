ایک بطخ اور ایک کوے کی دوستی ہو گئی۔ <EOS> کوا بطخ کے پاس تالاب کے کنارے آتا اور دونوں مل کر خوب باتیں کرتے۔ <EOS> ایک دن بطخ بہت اُداس تھی۔ <EOS> کوے نے اس کی خیریت پوچھی تو وہ بولیمیں اس طوطے کے بارے میں سوچ رہی تھی،جس نے مجھے آسمان سے نظر آنے والے مناظر سے آگاہ کیا۔ <EOS> اب میں سوچ رہی ہوں کہ میں کتنی بد نصیب ہوں کہ اللہ نے مجھے بطخ بنایا۔ <EOS> 
سمندر کی زندگی کوئی زندگی ہے۔ <EOS> <EOP> 
کاش! <EOS> میں بھی ایک طوطا ہوتی اور آسمان کی سیر کرتی۔ <EOS> درختوں پر بیٹھتی۔ <EOS> آہ کیا مزہ آتا۔ <EOS> 
کوے نے بطخ کی یہ بات سنی تو کہنے لگااللہ میاں نے کوئی چیز بے کار پیدا نہیں کی۔ <EOS> تم ناشکری کیوں بن رہی ہو۔ <EOS> پانی کی زندگی تو دیکھو،کیا مزے دار زندگی ہے۔ <EOS> اگر آسمان سے زمین کا نظارہ دلکش،پُرکشش ہے تو تالاب کے اندر کے رہنے کا مزہ بھی کم نہیں ہے۔ <EOS> 
بطخ نے کوے کی بات سنی تو اسے بُری لگی،مگر رات کو ٹھنڈے دل سے سوچا تو کوے کی بات اسے درست لگی۔ <EOS> اس نے اللہ کا شکر ادا کیا کہ اُس نے مجھے ایک اچھا مشورہ دینے والا دوست دیا۔ <EOS> <EOP> <EOT>