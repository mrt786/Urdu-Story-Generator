چند لڑکے گلی میں بیڈمنٹن کھیل رہے تھے اور دانی بیٹھا اپنی باری کا انتظار کر رہا تھا،مگر اس کی باری نہیں آ پا رہی تھی،حالانکہ ریکٹ بھی اس کا تھا۔ <EOS> معظم عمر میں اس سے بڑا تھا۔ <EOS> دانی کے ریکٹ سے کافی دیر سے کھیل رہا تھا،مگر وہ نہ تو ریکٹ دانی کو واپس کر رہا تھا اور نہ اس کو کھیلنے کا موقع دے رہا تھا۔ <EOS> 
جب میں ہار جاؤں گا تو دے دوں گا۔ <EOS> 
معظم نے کہا۔ <EOS> 
معظم آہستہ کھیلو۔ <EOS> نیا ریکٹ خریدا ہے۔ <EOS> دانی نے اسے ٹوکا۔ <EOS> 
معظم پر اس کی بات کا کوئی اثر نہیں ہوا۔ <EOS> کچھ دیر بعد اچانک تڑخ کی آواز کے ساتھ ریکٹ ٹوٹ گیا۔ <EOS> 
یہ تم نے کیا کیا! <EOS> کل ہی تو خریدا تھا۔ <EOS> دانی کی آنکھوں میں آنسو آ گئے۔ <EOS> 
کل دوسرا لے آنا،پھر کھیلیں گے۔ <EOS> <EOP> 
معظم لاپرواہی سے بولا۔ <EOS> 
میں کیوں لاؤں؟ <EOS> تم نے توڑا ہے۔ <EOS> <EOP> 
دانی نے جراح کی۔ <EOS> 
اگر کھیلنا ہے تو لانا پڑے گا،ورنہ گھر میں بیٹھے رہنا۔ <EOS> معظم کی دھمکی کے آگے دانی نے ہتھیار ڈال دیے۔ <EOS> دانی تھوڑی دیر سوچتا رہا اور پھر اپنے گھر کے باہر بنے چھوٹے سے چبوترے پر خاموشی سے دونوں ہاتھ ٹھوڑی پر ٹکائے بیٹھ گیا۔ <EOS> 
دانی! <EOS> کیا ہوا۔ <EOS> کیا سوچ رہے ہو؟ <EOS> سامنے گھر میں رہنے والے شکیل بھائی کی آواز نے اس کو چونکا دیا۔ <EOS> <EOP> 
شکیل بھائی! <EOS> میرے پاس ریکٹ نہیں ہے اور گلی کے بچے بغیر ریکٹ کے مجھے نہیں کھلائیں گے۔ <EOS> 
کیوں،کیا یہ لوگ تمہیں اپنے ریکٹ سے نہیں کھیلنے دیتے؟ <EOS> 
شکیل بھائی! <EOS> یہ لوگ صرف اچھا کھیلنے والوں کو اہمیت دیتے ہیں۔ <EOS> 
تو تم اچھا کھیلنا سیکھ لو۔ <EOS> شکیل بھائی نے اسے مشورہ دیا۔ <EOS> 
کیسے؟ <EOS> 
محنت سے اور کیسے۔ <EOS> 
شکیل بھائی نے سمجھایامیں تمہیں سکھاؤں گا،مگر محنت کرنی پڑے گی۔ <EOS> 
یوں دانی میاں کی بیڈمنٹن ٹریننگ شروع ہوئی۔ <EOS> یہ تو اب شکیل بھائی کے لئے بھی ایک مشن بن گیا تھا۔ <EOS> امی بھی حیران تھیں کہ اب وہ کھیل سے واپسی پر اُداس اور پریشان نظر نہیں آتا تھا۔ <EOS> اس کی آنکھوں میں خود اعتمادی بھی تھی۔ <EOS> اس میں ایک بڑا ہاتھ شکیل بھائی کی رہنمائی اور حوصلہ افزائی کا تھا۔ <EOS> <EOP> 
اوہو،آج تو دانی صاحب آئے ہیں اور ریکٹ بھی ساتھ لائے ہیں۔ <EOS> چلو تھوڑی دیر میں ان کی باری آ ہی جائے گی۔ <EOS> معظم نے دانی کو آتے دیکھا تو طنزیہ انداز میں کہا۔ <EOS> 
نہیں پہلے میری باری ہو گی۔ <EOS> دانی کا انداز فیصلہ کن تھا۔ <EOS> 
معظم کو یقین تھا کہ دانی کی باری مختصر ہو گی۔ <EOS> اس نے ایک ناتجربے کار کھلاڑی ظفر کو آگے کیا۔ <EOS> وہ سمجھتا تھا کہ دانی ہار جائے گا اور ریکٹ اسے مل جائے گا۔ <EOS> <EOP> 
دانی نے پہلا میچ جیتنے کے بعد چاروں طرف دیکھا۔ <EOS> 
راحیل! <EOS> تم چلے جاؤ،اس کو ہرا دو۔ <EOS> پھر میں اور تم کھیلیں گے۔ <EOS> معظم نے اپنے ایک اور دوست کو آگے بڑھایا۔ <EOS> وہ ہنستے ہوئے آگے بڑھا۔ <EOS> 
کھیل کے دوران اپنی پوری توجہ شٹل کاک کی طرف رکھنا۔ <EOS> دانی کے کانوں میں شکیل بھائی کی آواز گونجی۔ <EOS> راحیل کے ہارنے کے بعد معظم میدان میں آیا۔ <EOS> 
معظم اپنی طرف سے نہایت تیز کھیل رہا تھا،مگر دانی بھی بہت چوکس تھا اور کسی صورت میں معظم کو حاوی ہونے نہیں دے رہا تھا۔ <EOS> اس کی وجہ مسلسل مشق تھی۔ <EOS> مشق کے بعد گراؤنڈ کی ناہموار زمین پر کھیلنا اس کو مشکل نہیں لگ رہا تھا۔ <EOS> ایک لمبے میچ کے بعد دانی اس کو ہرانے میں کامیاب ہو گیا۔ <EOS> 
معظم نے بے یقینی سے دانی کو اور پھر ریکٹ کو دیکھا۔ <EOS> اس کو ابھی تک یقین نہیں آ رہا تھا کہ دانی اس کو ہرا سکتا ہے۔ <EOS> 
ہر کوئی دانی کو شاباش دے رہا تھا اور کوئی مبارک باد۔ <EOS> 
دانی! <EOS> کمال کر دیا تم نے،مگر یہ ہوا کیسے؟ <EOS> ظفر نے پوچھا۔ <EOS> 
صرف محنت سے۔ <EOS> دانی نے مسکراتے ہوئے سوچا۔ <EOS> 
دانی! <EOS> کل کھیلنے آؤ گے؟ <EOS> راحیل نے پوچھا۔ <EOS> 
پہلی مرتبہ دانی کو کسی نے کھیلنے کی دعوت دی تھی اور وہ بھی ریکٹ کے مطابلے کے بغیر۔ <EOS> 
آؤں گا۔ <EOS> اس نے کہا اور مسکراتے ہوئے گھر کو چل دیا۔ <EOS> <EOP> <EOT>