مبارک ہو حمنہ! <EOS> اس ماہ پھر تمہاری کہانی شائع ہوئی ہے۔ <EOS> حمنہ کے گھر میں داخل ہوتے ہی دادی جان نے اسے مبارک باد دی۔ <EOS> وہ نویں جماعت کی طالبہ تھی۔ <EOS> 
واقعی! <EOS> اس ماہ پھر؟ <EOS> یعنی میری سولہویں تحریر شائع ہو گئی۔ <EOS> یقین نہیں آ رہا دادی! <EOS> بہت جلد میں بھی آپ کی طرح رائٹر بن جاؤں گی۔ <EOS> حمنہ اپنا بستہ ایک طرف رکھ کر دادی جان سے لپٹ گئی۔ <EOS> <EOP> 
بھئی ہماری حمنہ ایک بہترین قلم کار بن چکی ہے۔ <EOS> دادی جان نے حمنہ کو داد دی۔ <EOS> 
لیکن ماں جی! <EOS> آپ کے زمانے میں اور اس وقت میں بہت فرق ہے۔ <EOS> آپ نے کئی کتابیں لکھیں۔ <EOS> ایوارڈز حاصل کیے، لیکن اس سے آپ کی دیگر مصروفیات متاثر نہیں ہوئیں۔ <EOS> آج کل کے بچے ایک کام کریں تو باقی کام نامکمل رہتے ہیں۔ <EOS> <EOP> 
حمنہ کو ہی دیکھ لیں، اسکول کے کام کے بعد میگزین کہانی اور تحریر بس یہی کام ہے، اس کے علاوہ کسی کام میں اس کا دل ہی نہیں لگتا۔ <EOS> <EOP> 
حمنہ کی امی نے حمنہ کی پُرزور مخالفت کی۔ <EOS> 
ارے بھئی! <EOS> جو بھی ہو، مان لو کہ ہر انسان ہر کام نہیں کر سکتا۔ <EOS> اللہ میاں نے ہر شعبے کے لئے مخصوص لوگ پیدا کیے ہیں۔ <EOS> بزنس مین کے لئے نوکری کرنا مشکل ہے اور کھلاڑی کے لئے ادیب بننا مشکل ہے۔ <EOS> دادی جان کی حمایت نے ایک بار پھر حمنہ کو بچا لیا۔ <EOS> اس سے پہلے کہ امی کچھ کہتیں حمنہ نے بستہ اُٹھایا اور فوراً چلی گئی۔ <EOS> <EOP> 
حمنہ، عیشہ! <EOS> چلو کھانے کا وقت ہو چکا ہے۔ <EOS> امی جان کے آواز لگاتے ہی حمنہ کھانے کی میز پر آ گئی۔ <EOS> 
دادی نے پوچھاعیشہ کہاں ہے بیٹا! <EOS> 
پتا نہیں دادی! <EOS> ، وہ اپنے کمرے میں بھی نہیں ہے۔ <EOS> حمنہ نے پانی کا گلاس اُٹھاتے ہوئے کہا۔ <EOS> 
میں دیکھتی ہوں اسے۔ <EOS> امی جان نے سالن کی پلیٹ میز پر رکھتے ہوئے کہا۔ <EOS> 
بہو! <EOS> تم ٹھہرو، میں دیکھتی ہوں۔ <EOS> 
مجھے معلوم ہے وہ کہاں ہو گی اور کھانے کے لئے کیوں نہیں آئی۔ <EOS> دادی جان میز سے اُٹھ کر لان کی طرف بڑھیں۔ <EOS> 
عیشہ بیٹی! <EOS> یہاں بیٹھی ہو، دیکھو تو تمہاری امی نے تمہاری پسند کا کھانا بنایا ہے۔ <EOS> دادی جان باغیچے میں لگی بینچ پر بیٹھتے ہوئے بولیں۔ <EOS> 
دادی! <EOS> دیکھا آپ نے، اس ماہ کے شمارے میں بھی حمنہ آپی کی کہانی شائع ہوئی۔ <EOS> میری کہانی انھوں نے دوبارہ کوشش کریں والے جواب کے ساتھ مستر د کر دی۔ <EOS> 
میرے ساتھ ہی ایسا کیوں ہوتا ہے؟ <EOS> حمنہ آپی جب بھی کوئی کہانی لکھتی ہیں، ان کی کہانی میگزین کا حصہ بن جاتی ہے اور میری کہانی کو مسترد کر دیا جاتا ہے۔ <EOS> عیشہ افسردگی سے اپنا دکھڑا سنانے لگی۔ <EOS> 
اچھا ایک بات بتاؤ! <EOS> کیا تم ہر ماہ باقاعدگی سے گھر میں آنے والے میگزین پڑھتی ہو؟ <EOS> دادی کے سوال پر عیشہ خاموش ہو گئی۔ <EOS> 
پیاری عیشہ! <EOS> لکھنے کا سفر بہت آہستگی سے شروع ہو تو پرواز دیر تک رہتی ہے۔ <EOS> 
 دادی جان نے عیشہ کو سمجھاتے ہوئے کہااور جب تک آپ خود مطالعہ نہیں کریں گی تو اچھی کہانی کیسے لکھ سکیں گی۔ <EOS> پھر آپ یہ بھی دیکھیں کہ ابھی تو آپ چھٹی جماعت میں ہیں اور حمنہ آپی نویں جماعت میں۔ <EOS> 
عیشہ کو اپنی بات غور سے سنتا دیکھ کر دادی جان پھر بولیںبیٹی! <EOS> لکھنے کے لئے تمہارا مشاہدہ جتنا مضبوط ہو گا، تمہارے تصورات اتنے ہی اچھے، نئے اور جان دار ہوں گے، جو تحریر کو بھی جان دار بنا دیں گے۔ <EOS> <EOP> 
دادی نے کچھ یاد کر کے کہاتمھیں یاد ہو گا پچھلی بار جب ہم بیچ پر گئے تھے، وہاں سمندر پر ایک چیل منڈلا رہی تھی۔ <EOS> 
جی، جی دادی! <EOS> اور جب اس نے سمندر سے ایک بڑی مچھلی اُٹھائی جو کچھ اوپر تک اُڑنے کے بعد اس کے منہ سے چھوٹ کر سمندر میں گر گئی۔ <EOS> عیشہ نے دادی جان کی ادھوری بات مکمل کی۔ <EOS> دادی نے کہااس موقع پر ہم سب نے یہ منظر دیکھا، لیکن حمنہ نے اس منظر سے فوراً ایک مشاہدہ کیا اور اپنی ڈائری میں نوٹ کر لیا۔ <EOS> 
بعد میں اس آئیڈیے پر ایک کہانی لکھی جس کا پلاٹ تھا محنت اور لگن اگر درست طریقے پر ہو اور اپنی طاقت کے مطابق ہو تو کامیابی ضرور ملتی ہے۔ <EOS> جیسے چیل نے محنت تو صحیح کی، لیکن یہ محنت مچھلی کی طاقت کے مطابق نہ تھی، اس لئے مچھلی ہاتھ نہ آئی۔ <EOS> پھر یہ کہانی ایک میگزین میں سرورق کہانی کے طور پر شائع ہوئی۔ <EOS> 
یہ تفصیل سن کر عیشہ نے کہادادی! <EOS> میں نے تو اس خیال سے کبھی سوچا ہی نہیں تھا۔ <EOS> 
بس یوں ہی قلم اُٹھایا اور لکھنا شروع کر دیا۔ <EOS> شاید اسی لئے میری تحریر ناقابلِ اشاعت ہوتی ہے۔ <EOS> 
بالکل، اور اب تم بھی اپنے پاس ایک ڈائری رکھنا، جیسے ہی کوئی خیال، واقعہ، منظر نظر آئے یا دماغ میں کوئی خیال یا تصور آئے یا کوئی حسین منظر آپ کے دل کو بھائے اسے فوراً لکھ لینا۔ <EOS> اس سے تمہاری کہانی کی بُنت بھی اچھی ہو گی اور ممکن ہے، جلد ہی میگزین میں جگہ بھی بنا لے گی۔ <EOS> 
 پیچھے کھڑی حمنہ آپی نے کہا، جو ابھی ابھی امی کے کہنے پر انھیں بلانے آئی تھیں۔ <EOS> 
شاباش عیشہ! <EOS> تم بہت سمجھ دار ہو۔ <EOS> تم نے فوراً ہماری باتیں سمجھ لیں۔ <EOS> مجھے اُمید ہے تم جلد ایک اچھی قلم کار بن جاؤ گی۔ <EOS> دادی جان نے مسکراتے ہوئے حمنہ اور عیشہ کا ہاتھ تھاما اور پھر تینوں کھانے کی میز کی طرف بڑھیں، جہاں امی جان ان کی منتظر تھیں۔ <EOS> <EOP> <EOT>