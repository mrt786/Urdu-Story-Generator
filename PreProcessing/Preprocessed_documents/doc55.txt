گرمی کے دن تھے۔ <EOS>بچے ضد کر کے دادا جان کے ساتھ جھیل کے پاس وقت گزارنے آ گئے تھے۔ <EOS>دادا جان چادر بچھا کر درخت کے نیچے قدرے سائے اور پُرسکون والے گوشے میں بیٹھ گئے۔ <EOS>دادا جان کے قریب ہی ایک ٹوکری رکھی تھی جس میں کھانے پینے کی چیزیں تھیں۔ <EOS>قریب ہی بچے اُچھلتے کودتے شور مچا رہے تھے۔ <EOS>
دادا جان کچھ دیر انھیں یونہی دیکھتے رہے، پھر اخبار نکال کر نیم دراز ہو گئے۔ <EOS>اچانک ایک تھپڑ کی آواز اور پھر مریم کی اُبھرتی سسکیوں پر چونک کے سیدھے ہوئے۔ <EOS>اخبار ایک طرف رکھتے ہوئے وہ ان کی جانب متوجہ ہوئے۔ <EOS>
تم بہت بدتمیز ہو گئی ہو مریم! <EOS> دس سالہ احمد خود سے دو سالہ چھوٹی بہن پر چیخ رہا تھا۔ <EOS>
بھیا! <EOS> یہ میں نے نہیں پھینکی۔ <EOS> <EOP>
مریم گالوں پر ہاتھ رکھے، روتے ہوئے صفائیاں پیش کرنے لگی۔ <EOS> <EOP>
جھوٹ نہیں بولو، تم نے ہی سحر کی گیند جھیل میں پھینکی ہے۔ <EOS> احمد نے غصے سے کہا۔ <EOS>
میں نے نہیں پھینکی بھیا! <EOS> وہ زور و شور سے رونے لگی۔ <EOS>
دادا جان نے یہ منظر دیکھتے ہوئے آواز لگائیاحمد، مریم، سحر، علی، مدثر یہاں آ جاؤ سب۔ <EOS> دادا جان کی آواز پر سب کھیل چھوڑ کر فوراً ان کے پاس آ گئے۔ <EOS>
جی دادا جان! <EOS>
یہاں بیٹھو بچو! <EOS> دادا جان نے چادر پر بیٹھنے کا اشارہ کیا تو سب بیٹھ گئے۔ <EOS>
دادا جان نے ہاتھ بڑھاتے مریم کو اپنے پاس بٹھایا اور پھر نرمی سے اس کے سرخ گالوں سے آنسوؤں کو صاف کیا۔ <EOS>
بچو! <EOS> آج میں تمھیں ایک بات بتاتا ہوں۔ <EOS>تم ہمیشہ اسے اپنی زندگی میں یاد رکھنا۔ <EOS>بہنیں پھول ہوتی ہیں، انھیں رلایا نہیں کرتے۔ <EOS>بہنوں سے سخت انداز میں بات نہیں کرتے۔ <EOS>کسی کی بھی باتوں میں آ کر ان سے اپنا رشتہ نہیں توڑتے۔ <EOS>بھائی اور بہن کے رشتے کو اتنا مضبوط ہونا چاہیے کوئی کچھ بھی کہہ دے، تم ہمیشہ ایک چٹان کی طرح اپنی بہن کے آگے ڈھال بنے رہنا۔ <EOS>
بہنوں کا دل بہت نرم اور محبت بھرا ہوتا ہے۔ <EOS>ایک طویل عرصہ بہنوں کے ساتھ گزارتے ہیں، ان کی پوری زندگی آپ کے آگے کھلی کتاب کی مانند ہوتی ہے۔ <EOS>بھائیوں سے بہتر کون جانتا ہو گا بہنوں کی عمدہ فطرت کو؟ <EOS> دادا جان کی آنکھیں نم ہو گئی تھیںمیں بھی نا سمجھی میں اپنی بہن سے سختی سے پیش آتا تھا، اب پشیمان ہوتا ہوں۔ <EOS>وہ میری بہت پیاری گڑیا ہے۔ <EOS>بہت فرمانبردار بھی ہے۔ <EOS>
میں اب بھی فون پر ہر بات میں اس سے مشورہ کرتا ہوں۔ <EOS>وہ بہت سمجھ دار ہے۔ <EOS>
دادا نے پھر کہااحمد! <EOS> گیند بہنوں سے زیادہ قیمتی نہیں۔ <EOS>اگر کوئی قیمتی ہے تو وہ آپ کی بہن ہے۔ <EOS>آپ پہلے نرمی سے پوچھتے تم نے سیدھا تھپڑ لگا دیا۔ <EOS>یہ بالکل بھی اچھی بات نہیں۔ <EOS>بہنوں پر ہاتھ نہیں اُٹھاتے۔ <EOS>تم اسے نرمی سے سمجھاتے کہ اس نے ایسا کیوں کیا؟ <EOS> پھر اسے سمجھاتے۔ <EOS>
بہنیں وہ پھول ہوتی ہیں جن کا اگر خیال نہ رکھا جائے تو وہ مرجھا جاتی ہیں۔ <EOS>اپنے اپنے پھولوں کو مرجھانے نہیں دینا۔ <EOS>ان ہی کی وجہ سے گھروں میں بہار ہے۔ <EOS> دادا جان کی بات پر سب جذباتی سے ہو گئے۔ <EOS>احمد شرمندہ نظر آ رہا تھا۔ <EOS>اور سحر بھی۔ <EOS>
مریم! <EOS> مجھے معاف کر دو، بس مجھے غصہ آ گیا تھا۔ <EOS> احمد مزید شرمندہ تھا۔ <EOS>
بہنوں سے بدلہ نہیں لیتے بچو! <EOS>۔ <EOS>اگر ہمیں ان سے کوئی شکایت ہو تو بات کر کے مسئلے کو حل کر لینا چاہیے، لیکن کبھی انھیں نقصان نہیں پہنچانا چاہیے۔ <EOS> دادا نے نرم مسکراہٹ کے ساتھ کہتے ہوئے احمد کے سر پر ہاتھ رکھا۔ <EOS>
مریم! <EOS> میں اب تم پر کبھی ہاتھ نہیں اُٹھاؤں گا، نہ تمھیں ڈانٹوں گا۔ <EOS> احمد بہن سے محبت بھرے لہجے میں گویا ہوا۔ <EOS>دادا جان یہ منظر دیکھ کر پُرسکون ہو گئے۔ <EOS> <EOP> <EOT>