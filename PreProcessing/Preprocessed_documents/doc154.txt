ایک تھی بڑھیا اور اس کا ایک بیٹا بھی تھا۔ <EOS> بیٹا بہت دور رہتا تھا۔ <EOS> بڑھیا اکیلی تھی اور بیمار رہتی تھی۔ <EOS> ایک روز بڑھیا نے سوچا، چلوں اپنے بیٹے کے گھر۔ <EOS> لیکن وہ اپنے بیٹے کے گھر کیسے جاتی۔ <EOS> اس کا گھوڑا بھی نہیں تھا اور نہ کوئی سنگی ساتھی۔ <EOS> وہ کیا کرتی۔ <EOS> اپنے بیٹے کے گھر کیسے جاتی۔ <EOS> بڑھیا نے سوچا، میں کیا کروں۔ <EOS> 
اپنے بیٹے کے گھر کیسے جاؤں۔ <EOS> بڑھیا کے گھر میں ایک بڑا سا مٹکا تھا۔ <EOS> مٹکے نے کہا، کیوں فکر کرتی ہو۔ <EOS> میں لے جاؤں گا تمہیں، تمہارے بیٹے کے گھر۔ <EOS> بڑھیا خوش ہو گئی۔ <EOS> اس رات بہت بارش ہوئی۔ <EOS> ندی نالوں میں پانی آ گیا۔ <EOS> چاروں طرف پانی ہی پانی۔ <EOS> گلیاں اور بازار پانی سے بھر گئے۔ <EOS> 
مٹکے نے کہا، جلدی کر، چلیں۔ <EOS> بڑھیا مٹکے میں بیٹھ گئی۔ <EOS> <EOP> 
مٹکا پانی میں اتر گیا اور تیرنے لگا۔ <EOS> بڑھیا بولی، چل میرے مٹکے ٹم مک ٹم کہاں کی بڑھیا، کہاں کے تم مٹکا چل پڑا۔ <EOS> گلیوں اور بازاروں سے ہوتا ہوا۔ <EOS> راستے میں جنگل تھا۔ <EOS> جنگل میں جانور تھے۔ <EOS> جانوروں کو دیکھ کر بڑھیا ڈر گئی۔ <EOS> کہنے لگی، ہائے! <EOS> مجھے جانور کھا جائیں گے۔ <EOS> 
مٹکا بولا، ڈر کاہے کا؟ <EOS> 
بڑھیا نے کہا، جنگل میں شیر بھی ہو گا۔ <EOS> <EOP> 
مٹکا بولا، پھر کیا ہوا؟ <EOS> 
بڑھیا بولی، جنگل میں لگڑبھگا بھی ہو گا۔ <EOS> 
مٹکے نے کہا، ہوتا رہے۔ <EOS> 
بڑھیا بولی، جنگل میں ریچھ بھی ہو گا۔ <EOS> 
مٹکے نے کہا، شیر، لگڑبھگا، ریچھ جنگل میں ہیں تو آتے کیوں نہیں۔ <EOS> 
یہ سن کر شیر، لگڑبھگا اور ریچھ آ گئے۔ <EOS> شیر بولا، ہام ہام ہام بڑھیا کو میں کھاؤں گا۔ <EOS> <EOP> 
لگڑبھگا بولا، خی خی خی۔ <EOS> ۔ <EOS> ۔ <EOS> بڑھیا کو میں کھاؤں گا۔ <EOS> 
ریچھ کہنے لگا، مجھے بہت بھوک لگی ہے۔ <EOS> بڑھیا کو مجھے کھانے دو۔ <EOS> 
بڑھیا بولی، کیوں کھاتے ہو مجھے۔ <EOS> میں تو کمزور سی ہوں۔ <EOS> مجھے بیٹے کے گھر جانے دو۔ <EOS> بیٹے کے گھر اچھے اچھے کھانے کھاؤں گی تو موٹی ہوجاؤں گی۔ <EOS> جب بیٹے کے گھر سے واپس آؤں گی تب کھا لینا۔ <EOS> 
شیر بولا، ہوں۔ <EOS> 
 لگڑبھگا اور ریچھ بولے، ہوں
بڑھیا کی جان میں جان آئی تو بولی، چل میرے مٹکے ٹم مک ٹم کہاں کی بڑھیا، کہاں کے تم مٹکا چل پڑا۔ <EOS> بڑھیا، جنگل سے نکل کر اپنے بیٹے کے گھر پہنچی۔ <EOS> وہ بہت خوش تھی۔ <EOS> بیٹے نے اسے اچھے اچھے کھانے کھلائے بڑھیا نے جی بھر کر کھایا۔ <EOS> بڑھیا، کھا کھا کر خوب موٹی تازی ہو گئی۔ <EOS> ایک دن بڑھیا کہنے لگی، بیٹا، اب میں اپنے گھر جاؤں گی۔ <EOS> <EOP> 
بیٹا بولا، خیر سے جائیں۔ <EOS> بڑھیا مٹکے میں بیٹھ گئی۔ <EOS> چل میرے مٹکے ٹم مک ٹم کہاں کی بڑھیا، کہاں کے تم مٹکا چل پڑا۔ <EOS> راستے میں جنگل تھا۔ <EOS> جنگل میں شیر، لگڑبھگا اور ریچھ تھے۔ <EOS> شیر نے مٹکے میں بیٹھی بڑھیا کو دیکھ لیا۔ <EOS> کہنے لگا،بڑھیا تو خوب موٹی تازی ہو کر آئی ہے۔ <EOS> 
لگڑبھگا بولا، خی خی خی۔ <EOS> ۔ <EOS> ۔ <EOS> مجھے تو بھوک لگ گئی۔ <EOS> <EOP> 
ریچھ نے کہا، آؤ اب بڑھیا کو کھا لیں۔ <EOS> جنگل کے سارے جانور مل کر بولے، اچھا، تو اب ہم بڑھیا کو کھائیں گے۔ <EOS> یہ سن کر بڑھیا بولی، پہلے مجھے دو دو مٹھی ریت لا دو، تب کھانا۔ <EOS> وہ مان گئے۔ <EOS> دو مٹھی ریت شیر لایا۔ <EOS> دو مٹھی لگڑبھگا اور دو مٹھی ریچھ لایا۔ <EOS> بڑھیا اپنے ہاتھوں میں ریت لے کر بیٹھ گئی اور بولی، آؤ، اب مجھے کھاؤ۔ <EOS> جب وہ اسے کھانے کو آگے بڑھے تو بڑھیا نے مٹھی بھر بھر کر ریت ان کی آنکھوں میں ڈال دی۔ <EOS> اب جانور اسے کیسے کھاتے۔ <EOS> بڑھیا بولی، چل میرے مٹکے ٹم مک ٹم کہاں کی بڑھیا، کہاں کے تم مٹکا چل پڑا۔ <EOS> جنگل کے جانور پیچھے رہ گئے اور بڑھیا اپنے گھر پہنچ گئی۔ <EOS> <EOP> <EOT>