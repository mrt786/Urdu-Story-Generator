چیونٹیوں کے جسم سے آنے والی مہک ایک جیسی ہوتی ہے۔ <EOS> اسی سے وہ ایک دوسرے کو پہچانتی ہیں۔ <EOS> اجنبی کیڑوں یا کسی بھی دشمن کی بُو ان سب سے مختلف ہوتی ہے۔ <EOS> بستی میں رہنے والی محافظ چیونٹیاں فوراً ایسے کیڑوں کو پہچان لیتی ہیں اور ان پر حملہ کر دیتی ہیں۔ <EOS> اس حملے میں وہ ان کو بھگا دیتی ہیں یا جان سے مار دیتی ہیں۔ <EOS> 
چیونٹیوں کے کان نہیں ہوتے۔ <EOS> وہ اپنے اینٹینا کی مدد سے وہ سن اور سونگھ سکتی ہیں۔ <EOS> ان ہی کی مدد سے وہ کسی چیز کو محسوس کرنے کے ساتھ ساتھ اس کا ذائقہ بھی معلوم کر سکتی ہیں۔ <EOS> یہی وجہ ہے کہ چیونٹیاں ہر وقت اپنے اینٹینا کو ہلاتی رہتی ہیں۔ <EOS> انھی کی مدد سے چیونٹیوں کو اپنی بستی میں رہنے والوں کے بارے میں معلوم ہوتا ہے اور وہ اپنا راستہ بھی تلاش کرتی ہیں۔ <EOS> <EOP> 
انسانی آنکھ میں تو ایک عدسہ ہوتا ہے جبکہ چیونٹی کی آنکھ میں ایک سے زیادہ عدسے ہوتے ہیں۔ <EOS> ان کی بدولت، چیونٹی حرکت کرتی ہوئی چیزوں کو آسانی سے دیکھ سکتی ہے۔ <EOS> چیونٹی کی ایک قسم پتوں کو کاٹ کاٹ کر انھیں اپنی بستیوں میں جمع کرتی رہتی ہے۔ <EOS> ان پتوں سے وہ اپنی خوراک تیار کرتی ہیں۔ <EOS> اس خوراک کو فنگس کہا جاتا ہے۔ <EOS> چیونٹیوں کی تعداد ہزاروں اور لاکھوں میں ہوتی ہیں اور یہ ہر وقت چلتی رہتی ہیں۔ <EOS> 
یہ کسی جگہ مستقل طور پر اپنی بستیاں نہیں بساتیں۔ <EOS> چیونٹیاں مل جل کر رہتی ہیں۔ <EOS> چیونٹیوں کی بستی میں سینکڑوں، ہزاروں بلکہ لاکھوں چیونٹیاں رہ سکتی ہیں۔ <EOS> بستی میں رہنے والی سب چیونٹیاں ہر وقت مصروف رہتی ہیں۔ <EOS> سب کے ذمے کوئی نہ کوئی کام ہوتا ہے۔ <EOS> زیادہ تر چیونٹیاں پھل، پھول اور بیج وغیرہ کھاتی ہیں۔ <EOS> کچھ چیونٹیاں رس پینا پسند کرتی ہیں۔ <EOS> ایسا رس مختلف کیڑے یا درخت تیار کرتے ہیں۔ <EOS> کچھ چیونٹیاں دوسرے کیڑوں کو کھا لیتی ہیں اور کچھ اپنے سامنے آئی ہر چیز چٹ کر جاتی ہیں، خواہ وہ ننھے جاندار ہی ہوں۔ <EOS> <EOP> <EOT>