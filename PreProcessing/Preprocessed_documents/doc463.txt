فزا اور ایان دونوں بہن بھائی تھے۔ <EOS>ان کے امی ابو ٹرین حادثے میں فوت ہو گئے تھے،اس لئے وہ دونوں اپنی پھوپھو ثمینہ کے ساتھ رہتے تھے۔ <EOS>پھوپھی فزا سے سارے گھر کا کام کراتی تھیں۔ <EOS>یہ سب دیکھ کر ایان کو بہت دکھ ہوتا۔ <EOS>وہ اپنے جیب خرچ سے جو چیز خریدتا اور رات کو اپنی بہن کے ساتھ کھاتا،کیونکہ پھوپھی فزا کو جیب خرچ نہیں دیتی تھیں۔ <EOS>
وہ فزا کو اسکول بھی نہیں بھیجتی تھیں۔ <EOS>پھوپھا کا شہر سے باہر بڑا کاروبار تھا۔ <EOS>یوں ہی دن گزرتے گئے۔ <EOS>ایان اور فزا اب تھوڑے بڑے اور سمجھ دار ہو گئے تھے۔ <EOS>معمول کے مطابق آج بھی ایان اپنی پھوپھو کے ساتھ بازار گیا تھا۔ <EOS>ایان کے پاس صرف پچاس روپے تھے۔ <EOS>اس نے ان پیسوں میں بہن کے لئے چوڑیاں خرید لی تھیں۔ <EOS>
پھوپھو اور ایان بازار گئے تب فزا گھر میں جھاڑو لگا رہی تھی کہ اسے پھوپھو کے کمرے میں قدموں کی آہٹ سنائی دی۔ <EOS> <EOP>
اس نے قریب پڑا ڈنڈا اُٹھایا اور آہستہ آہستہ پھوپھو کے کمرے کی طرف چل دی اور چھپ کر کھڑکی سے دیکھنے لگی۔ <EOS>ایک چور ہاتھ میں گٹھڑی اُٹھائے باہر کی طرف آ رہا تھا۔ <EOS>فزا یہ سب دیکھ کر دروازے کے پیچھے چھپ گئی۔ <EOS>جیسے ہی چور باہر آیا فزا نے ڈنڈا گھما کر اس کے سر پر دے مارا۔ <EOS>چور دھڑام سے گر پڑا۔ <EOS>اتنے میں گھنٹی کی آواز آئی۔ <EOS>
فزا نے جب دروازہ کھولا تو اس کی پھوپھو سامنے کھڑی تھیں۔ <EOS>
اس نے سارا ماجرا سنایا۔ <EOS>پھوپھو نے بچوں کے ساتھ مل کر چور کو رسیوں سے باندھ دیا اور پولیس کو فون کیا۔ <EOS>پولیس آکر چور کو لے گئی۔ <EOS>پھوپھو کو احساس ہوا کہ جو بچی ان کو ایک آنکھ نہیں بھاتی تھی اس بچی نے آج ان کے لئے اتنا کچھ کیا ہے۔ <EOS>یہ سوچ کر پھوپھو نادم ہو گئیں۔ <EOS>اب وہ ایان کی طرح فزا سے بھی اچھا سلوک کرنے لگیں۔ <EOS> <EOP> <EOT>