کوئی ہے جو میرے ہاتھ پر تھوڑی دیر کے لئے چند اشرفیاں رکھ دے تاکہ میں بھی کچھ دیر کے لئے دولت کے احساس سے لطف اندوز ہو سکوں۔ <EOS> یہ عجیب و غریب صدا سن کر وہ دونوں بھائی چونک اُٹھے۔ <EOS> انہوں نے حیرت و تعجب سے اس کی طرف دیکھا۔ <EOS> وہ راہ گزر کے کنارے بیٹھا اپنے دونوں ہاتھ پھیلائے بڑی پُرسوز آواز میں صدا لگا رہا تھا۔ <EOS> 
اس کے لہجے میں زمانے بھر کی حسرت تھی۔ <EOS> اس کی درد بھری آواز نے ان کے قدم جکڑ سے لئے تھے۔ <EOS> انہوں نے اپنے گھوڑوں کی لگامیں کھینچ دیں۔ <EOS> 
کیا خیال ہے بھائی! <EOS> ایک نے دوسرے کی طرف سوالیہ نظروں سے دیکھا۔ <EOS> 
آؤ یار! <EOS> اس بے چارے فقیر کی یہ حسرت پوری کر ہی دیتے ہیں۔ <EOS> یہ بھی کیا یاد کرے گا۔ <EOS> دوسرا مسکراتے ہوئے بولا اور وہ دونوں اپنے گھوڑوں سے اتر کر فقیر کی طرف بڑھے۔ <EOS> <EOP> 
یہ لو بابا! <EOS> یہ اشرفیاں اپنے ہاتھ پر رکھ کر اپنی مسرت پوری کر لو۔ <EOS> یہ کہہ کر ایک نے اپنی کمر سے بندھی ہوئی تھیلی کا منہ کھول کر سونے اور چاندی کے سکے فقیر کے ہاتھ پر اُلٹ دیئے۔ <EOS> 
اللہ تمہیں خوش رکھے۔ <EOS> اے پردیسی مسافرو! <EOS> جس طرح تم نے میری حسرت اور خواہش کو پورا کیا۔ <EOS> اللہ تعالیٰ تمہاری آسوں مرادوں کو پورا کرے۔ <EOS> 
اشرفیاں دیکھ کر فقیر کی باچھیں کھل گئی تھیں۔ <EOS> 
وہ بڑے اشتیاق اور محبت سے انہیں الٹ پلٹ کر دیکھ رہا تھا۔ <EOS> لاؤ بابا! <EOS> یہ اشرفیاں مجھے واپس کر دو۔ <EOS> ہمیں ذرا جلدی ہے۔ <EOS> ہم نے اپنے وطن لوٹنا ہے۔ <EOS> ہمارا ابھی بہت سا سفر باقی ہے۔ <EOS> جب کافی دیر تک وہ اشرفیوں کو یوں الٹ پلٹ کر دیکھتا رہا تو ایک نوجوان بولا۔ <EOS> 
کیا کہا! <EOS> یہ اشرفیاں میں تمہیں دے دوں! <EOS> لو بھلا میں اپنی اشرفیاں تمہیں کیوں دوں۔ <EOS> 
فقیر اشرفیوں کو اپنے چوغ میں چھپاتے ہوئے بولا۔ <EOS> 
کیا ! <EOS> وہ دونوں چلا اُٹھے۔ <EOS> اُن کو چلانے کی آواز سن کر بہت سے راہ گیر بھی رک کر ان کی طرف دیکھنے لگے۔ <EOS> 
دماغ تو نہیں چل گیا آپ کا یہ اشرفیاں ہماری ہیں۔ <EOS> ہم نے آپ کی خواہش پر صرف چند منٹ کے لئے آپ کے ہاتھ پر رکھی تھیں۔ <EOS> نوجوان زور زور سے چلاتے ہوئے بولا۔ <EOS> 
او لوگو! <EOS> دیکھو! <EOS> یہ دونوں مجھ غریب فقیر کو لوٹ رہے ہیں۔ <EOS> 
آہ کیا زمانہ آ گیا۔ <EOS> اب تو لوگ مجھ جیسے قسمت کے ستائے فقیروں کو بھی لوٹنے لگ گئے اور وہ بھی دن دیہاڑے۔ <EOS> فقیر نے تو باقاعدہ شور مچانا شروع کر دیا۔ <EOS> 
مکار،دھوکے باز فقیر! <EOS> تجھے شرم نہیں آتی یوں جھوٹ بولتے ہوئے۔ <EOS> دوسرا نوجوان غصے سے بولا۔ <EOS> 
لوگومجھے بچاؤیہ اجنبی مسافر مجھ فقیر کو لوٹ رہے ہیں۔ <EOS> فقیر زور زور سے دہائی دیتے ہوئے بولا۔ <EOS> 
اُن کا یہ شور سن کر بہت سے لوگ جمع ہو گئے تھے۔ <EOS> فقیر کی بس ایک ہی رٹ تھی کہ یہ اشرفیاں اس کی ہیں۔ <EOS> اور یہ لوگ مجھے لوٹنا چاہ رہے تھے۔ <EOS> جب کہ وہ دونوں اجنبی مسافر قسمیں کھا کھا کر لوگوں کو یقین دلا رہے تھے کہ یہ اشرفیاں ان کے خون پسینے کی کمائی ہے۔ <EOS> لوگوں کے لئے فیصلہ کرنا مشکل تھا کہ کون سچا ہے اور کون جھوٹاآخر ایک سیانے بزرگ بولےمیری مانو تو ان تینوں کو بادشاہ سلامت کے پاس لے چلو۔ <EOS> 
وہی صحیح فیصلہ کریں گے۔ <EOS> 
ان بزرگ کی یہ رائے سبھی کو پسند آئی۔ <EOS> کچھ ہی دیر بعد وہ سب لوگ بادشاہ سلامت کے دربار میں موجود تھے۔ <EOS> یہ ملک تھا افغانستاناس وقت افغانستان کے بادشاہ عبدالرحمن خان اول تھے۔ <EOS> جس بزرگ کی رائے پر وہ آئے تھے وہ آگے بڑھے اور تمام معاملہ بادشاہ سلامت کے گوش گزار کر دیا۔ <EOS> 
ہاں فقیر بابا! <EOS> تمہارا کیا کہنا ہے؟ <EOS> تمام بات سن کر بادشاہ سلامت نے فقیر سے پوچھا۔ <EOS> حضور! <EOS> یہ اشرفیاں میری ہیں۔ <EOS> میں نے بھیک مانگ مانگ کر ان کو جمع کیا ہے اور اب یہ پردیسی اُچکے مجھ سے وہ میری جمع پونجی چھین لینا چاہتے ہیں۔ <EOS> 
جاری ہے <EOP> <EOT>