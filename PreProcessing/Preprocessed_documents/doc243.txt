ایک لومڑی ایک چیل کی سہیلی بن گئی۔ <EOS>دونوں میں اتنا پیار ہوا کہ ایک دوسرے کے بغیر رہنا مشکل ہو گیا۔ <EOS>ایک دن لومڑی نے چیل سے کہا۔ <EOS>کیوں نہ ہم پاس رہیں۔ <EOS>پیٹ کی فکر میں اکثر مجھے گھر سے غائب رہنا پڑتا ہے۔ <EOS>میرے بچے گھر میں اکیلے رہ جاتے ہیں اور میرا دھیان بچوں کی فکر میں لگا رہتا ہے۔ <EOS>کیوں نہ تم یہیں کہیں پاس ہی رہو۔ <EOS>
کم از کم میرے بچوں کا تو خیال رکھو گی۔ <EOS>چیل نے لومڑی کی بات سے اتفاق کیا اور آخرکار کوشش کر کے رہائش کے لئے ایک پرانا پیڑ تلاش کیا جس کا تنا اندر سے کھوکھلا تھا۔ <EOS>اس میں شگاف تھا۔ <EOS>دونوں کو یہ جگہ پسند آئی۔ <EOS>لومڑی اپنے بچوں کے ساتھ شگاف میں اور چیل نے پیڑ پر بسیرا کر لیا۔ <EOS>
کچھ عرصہ بعد لومڑی کی غیر موجودگی میں چیل جب اپنے گھونسلے میں بچوں کے ساتھ بھوکی بیٹھی تھی۔ <EOS> <EOP>
اس نے اپنا اور اپنے بچوں کا پیٹ بھرنے کے لئے لومڑی کا ایک بچہ اٹھایا اور گھونسلے میں جا کر خود بھی کھایا اور بچوں کو بھی کھلایا۔ <EOS>
جب لومڑی واپس آئی تو ایک بچہ غائب پایا۔ <EOS>اس نے بچے کو اِدھر اُدھر بہت تلاش کیا مگر وہ نہ ملا۔ <EOS>آنکھوں سے آنسو بہانے لگی۔ <EOS>چیل بھی دکھاوے کا افسوس کرتی رہی۔ <EOS>دوسرے دن لومڑی جب جنگل میں پھر شکار کرنے چلی گئی اور واپس آئی تو ایک اور بچہ غائب پایا۔ <EOS>
تیسرے دن بھی ایسا ہی ہوا۔ <EOS>اس کا ایک اور بچہ غائب ہو گیا۔ <EOS>چیل لومڑی کے سارے بچے کھا گئی۔ <EOS>لومڑی کو چیل پر شک جو ہوا تھا،وہ پختہ یقین میں بدل گیا کہ اس کے تمام بچے چیل ہی نے کھائے ہیں مگر وہ چپ رہی۔ <EOS>کوئی گلہ شکوہ نہ کیا۔ <EOS>ہر وقت روتی رہتی اور خدا سے فریاد کرتی رہتی کہ۔ <EOS>اے خدا! <EOS>مجھے اڑنے کی طاقت عطا فرماتا کہ میں اپنی دوست نما دشمن چیل سے اپنا انتقام لے سکوں۔ <EOS>
خدا نے لومڑی کی التجا سن لی اور چیل پر اپنا قہر نازل کیا۔ <EOS>ایک روز بھوک کے ہاتھوں تنگ آ کر چیل تلاش روزی میں جنگل میں اڑی چلی جا رہی تھی کہ ایک جگہ دھواں اُٹھتا دیکھ کر جلدی سے اس کی طرف لپکی۔ <EOS>دیکھا کچھ شکاری آگ جلا کر اپنا شکار بھوننے میں مصروف ہیں۔ <EOS>
چیل کا بھوک سے برا حال تھا۔ <EOS>بچے بھی بہت بھوکے تھے۔ <EOS>صبر نہ کر سکی۔ <EOS>جھپٹا مارا اور کچھ گوشت اپنے پنجوں میں اچک کر گھونسلے میں لے گئی۔ <EOS>
ادھر بھنے ہوئے گوشت کے ساتھ کچھ چنگاریاں بھی چپکی ہوئی تھیں۔ <EOS>گھونسلے میں بچھے ہوئے گھاس پھوس کے تنکوں کو آگ لگ گئی۔ <EOS>گھونسلا بھی جلنے لگا۔ <EOS>ادھر تیز تیز ہوا چلنے لگی۔ <EOS>گھونسلے کی آگ نے اتنی فرصت ہی نہ دی کہ چیل اپنا اور اپنے بچوں کا بچاؤ کر سکے۔ <EOS>وہیں تڑپ تڑپ کر نیچے گرنے لگے۔ <EOS>لومڑی نے جھٹ اپنا بدلہ لے لیا اور انہیں چبا چبا کرکھا گئی۔ <EOS>
نتیجہجو کسی کے لئے کنواں کھودتا ہے، خود بھی اسی میں جا گرتا ہے۔ <EOS>اس لئے سیانوں نے کہا ہے کہ برائی کرنے سے پہلے سوچ لے کہیں بعد میں پچھتانا نہ پڑے۔ <EOS> <EOP> <EOT>