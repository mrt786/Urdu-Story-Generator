امی جی پائی پائی جمع کرکے میرے جہیز کا سامان تیار کر رہی ہیں۔ <EOS> میرے پیارے بھائی،سمجھو ان باتوں کو۔ <EOS> ہر مہینے تمہاری فیس کے ساتھ ساتھ بجلی،گیس،پانی کے بل۔ <EOS> گھر کے اخراجات،آئے گئے مہمانوں کی خاطر داری۔ <EOS> خاندان بھر میں خوشی و غمی میں آنا جانا،لینا دینا،ہزار طرح کے مسائل ہیں جن سے امی جی،ابو جی نبٹتے ہیں۔ <EOS> 
تمہیں کبھی کسی مسئلے کا سامنا کرنا پڑا۔ <EOS> 
عالی جو بہت غور سے بہن کو سن رہا تھا،ایک دم نفی میں سر ہلانے لگا
تمہیں وقت پر کپڑے،جوتے،کتابیں،فیس جو تمہاری خواہش ہوتی ہے سب مل رہا ہے۔ <EOS> 
کیونکہ تم ہم سب کے لئے اہم ہو،ہم سب کے خواب تم سے وابستہ ہیں۔ <EOS> تمہارے جتنے دوستوں کو میں جانتی ہوں ان سب کے بڑے بھائی اچھے خاصے اسٹیبلشڈ ہیں۔ <EOS> <EOP> 
باپ الگ کما رہے،جبکہ تم اکلوتے ہو۔ <EOS> تم بھی جلد ہی اپنے پاؤں پر کھڑے ہو جاؤ گے۔ <EOS> ابو جی کا بازو بنو گے۔ <EOS> برابر کا کماؤ گے تو یقینا ہمارے گھر میں بھی خوشحالی آئے گی۔ <EOS> پھر ہم بھی ایک بکرا نہیں بلکہ گائے،بیل بھی خرید سکیں گے۔ <EOS> اور قربانی تو محض اللہ کی خوشنودی کے لئے کی جاتی ہے نہ کہ دوستوں کو دکھانے کے لئے؟ <EOS> یا فیس بک پر تصاویر اپلوڈ کرنے کے لئے؟ <EOS> تمہیں کیا پتا،بہت سے لوگ حصہ بھی نہیں ڈال سکتے۔ <EOS> 
اور ہم جیسے سفید پوش لوگ حصہ ڈال کر اللہ کو راضی کرنے کی کوشش کرتے ہیں۔ <EOS> کل جو تم نے ابو جی سے بحث کی اس کے بعد جب میں نے امی ابو کی گفتگو سنی تو یقین مانو میری آنکھوں میں آنسو آگئے۔ <EOS> 
عالی ایک دم شرمسار ہو گیاکیا ہوا تھا سویرا پلیز بتاؤ مجھے۔ <EOS> 
ابو جی بہت افسردہ ہو رہے تھے۔ <EOS> امی جی سے کہنے لگے۔ <EOS> 
میں کیسا باپ ہوں اپنے بیٹے کی ایک چھوٹی سے خواہش پوری نہیں کر پا رہا۔ <EOS> 
خدیجہ تم ایسا کرو سویرا کے لئے ڈالی گئی کمیٹی ذرا پہلے نکلوا لو تو میں اپنے بیٹے کو بکرا لا دوں۔ <EOS> 
تب امی جی تڑپ کر بولیں تھیں۔ <EOS> کیوں آپ کو ہر بار میری بیٹی کا ہی حق مارنا اچھا لگتا ہے آپ کو پتہ ہے اگلے سال اس کی شادی ہے۔ <EOS> میں نے کس طرح چھوٹے موٹے اخراجات کے لئے کمیٹی ڈالی ہے یہ میں ہی جانتی ہوں۔ <EOS> 
خدیجہ میں اپنی بیٹی کا حق نہیں مار رہا،انشاء اللہ اس کو پوری شان سے رخصت کروں گا۔ <EOS> 
لیکن میں اپنے بیٹے کا اُترا ہوا چہرہ بھی نہیں دیکھ سکتا۔ <EOS> 
تب امی جان نے کہا۔ <EOS> ٹھیک ہے میں کوثر سے بات کر کے دیکھتی ہوں کمیٹی کیلئے۔ <EOS> لیکن مجھے نہیں لگتا مل جائے گی کیونکہ عید کی وجہ سے ہی کوثر نے کسی اور کو اس مرتبہ کا نمبر دیا تھا۔ <EOS> 
اچھا ٹھیک ہے تم بات کر کے دیکھ لو،ورنہ میں کسی اور سے بات کرتا ہوں۔ <EOS> 
تمہیں پتہ عالی میرا دل رو دیا اس وقت۔ <EOS> 
کہ جس باپ نے ہمیں ہمیشہ یہ سبق پڑھایا کہ کسی کے آگے ہاتھ نہیں پھیلانے چاہئیں،وہ ہماری ہی خاطر کسی کے آگے ہاتھ پھیلائے گا؟ <EOS> 
عالی دم بخود سا بہن کو دیکھ رہا تھا۔ <EOS> اس کی نظر میں تو اس کی خواہش بالکل بے ضرر سی تھی۔ <EOS> لیکن اس کے ماں باپ کو کیسے امتحان سے دوچار کر گئی تھی۔ <EOS> اسے اندازہ ہی نہ تھا۔ <EOS> وہ ایک دم اپنی جگہ سے کھڑا ہوا اور سویرا کی گالوں پر بہتے آنسو اپنے ہاتھوں سے صاف کرتا ہوا بولا۔ <EOS> <EOP> 
سوری سویرا مجھے بالکل اندازہ نہیں تھا کہ میری وجہ سے امی جی،ابو جی،اور تم کتنی قربانیاں دے رہے ہو۔ <EOS> 
ایسی کوئی بات نہیں میرے پیارے بھائی۔ <EOS> 
ہر ماں باپ اپنی اولاد کے لئے اور بڑی ہو یا چھوٹی بہن اپنے بھائیوں کے لئے ایسا ہی سوچتی ہے۔ <EOS> کیونکہ تم لوگوں کے علم میں گھر کی کوئی بات نہیں ہوتی تو بس انجانے میں تم لوگ کچھ بھی کہہ جاتے ہو۔ <EOS> 
ان سب باتوں سے تمہیں آگاہ کرنا اب ضروری ہو گیا تھا،ورنہ تم ہم سب سے بدگمان ہو جاتے۔ <EOS> اور مجھے پتا تھا کہ میرا بھائی میری بات اچھے سے سمجھ لے گا۔ <EOS> 
بالکل سمجھ گیا سویرا،قربانی اللہ کو راضی کرنے کا نام ہے دکھاوے کا نہیں۔ <EOS> میں ابھی جا کر ابو جی اور امی جی سے معافی مانگتا ہوں کہ میں نے ان کا دل دکھایا۔ <EOS> 
ایک منٹ رکو،یہ لو۔ <EOS> <EOP> 
سویرا نے عالی کے ہاتھ پر سو سو پچاس پچاس کے مڑے تڑے نوٹ رکھتے ہوئے کہا۔ <EOS> یہ نو ہزار کچھ روپے ہیں جو میں کب سے گلک میں ڈال رہی تھی۔ <EOS> اگر تمہیں عید پر اپنے لئے کچھ اچھا سا لینا ہے تو لے لو۔ <EOS> یا ایسا کرو ابو جی کے پاس موجود قربانی کے پیسوں میں جمع کرکے بکرا آتا ہے تو لے آؤ۔ <EOS> 
عالی مزید شرمسار ہوتے ہوئے بولا۔ <EOS> پلیز سمیرا اور کتنا شرمندہ کرو گی مجھے۔ <EOS> یہ تمہارے پیسے ہیں تم رکھو۔ <EOS> تمہارے کام آئیں گے۔ <EOS> ہم حصہ ہی ڈالیں گے اور کپڑے جوتے تمہیں پتہ ابو جی نے لے دیئے ہیں مجھے۔ <EOS> دونوں بہن بھائیوں نے ایک دوسرے کی طرف دیکھا اور نم آنکھوں سے مسکرا دیئے۔ <EOS> <EOP> <EOT>