یہ گرمیوں کا ایک خوشگوار دن تھا۔ <EOS>ٹھنڈی ہوا چل رہی تھی۔ <EOS>آسمان پر ہلکے ہلکے بادل چھائے ہوئے تھے۔ <EOS>ایک کوا تالاب کے کنارے ایک پتھر پر بیٹھ گیا اور ٹھنڈی ہوا سے لطف اندوز ہونے لگا۔ <EOS>تالاب میں موجود راج ہنس نے کوے کو دیکھا تو کوے کے پاس آ گیا۔ <EOS>اس نے سلام دعا کے بعد پوچھا کہ تم آج کھوئے کھوئے سے لگ رہے ہو۔ <EOS>
کوے نے اُداسی سے کہا کہ میرا رنگ اتنا کالا ہے اور میری آواز بھی بہت بُری ہے۔ <EOS>ہر کوئی مجھ سے نفرت کرتا ہے۔ <EOS>
راج ہنس نے کوے کو سمجھایا کہ سیرت،صورت سے زیادہ اہم ہے۔ <EOS>راج ہنس نے کوے کو آسان طریقے سے سمجھانے کا فیصلہ کیا۔ <EOS>اس نے کوے کو کہانی سنانا شروع کی۔ <EOS>
ایک جنگل میں کہیں سے طوطا آ گیا۔ <EOS>جنگل کے پرندوں نے اس سے پہلے کوئی طوطا نہیں دیکھا تھا۔ <EOS> <EOP>
طوطا نہایت خوبصورت تھا اور اس کی آواز بھی بہت اچھی تھی۔ <EOS>تمام پرندے طوطے کے ساتھ بیٹھا کرتے تھے اور خوشی محسوس کرتے تھے۔ <EOS>نتیجہ یہ ہوا کہ طوطا مغرور ہو گیا۔ <EOS>اس نے تمام پرندوں کے اُلٹے سیدھے نام رکھ دیے اور ان پر طنز کرنے لگا۔ <EOS>جلد ہی سارے پرندے طوطے سے دور ہو گئے،کیونکہ جنگل میں ایک ہُد ہُد آیا تھا۔ <EOS>
وہ خوبصورت ہونے کے ساتھ ساتھ خوب سیرت بھی تھا۔ <EOS>
وہ دوسرے پرندوں کی مدد کر کے خوشی محسوس کرتا تھا۔ <EOS>آہستہ آہستہ تمام پرندے طوطے سے دور ہو گئے اور ہُد ہُد سے دوستی کر لی۔ <EOS>
اسی وقت گوشی خرگوش لکڑیاں لے کر جاتا ہوا نظر آیا۔ <EOS>کوے نے کہا گوشی بھائی! <EOS>کہاں جا رہے ہو؟ <EOS>
گوشی نے کہاچھت کی مرمت کرنی ہے۔ <EOS>
کوا گوشی کی مدد کرنے اس کے ساتھ چلا گیا۔ <EOS>کوے کو خوش دیکھ کر راج ہنس اطمینان محسوس کر رہا تھا۔ <EOS> <EOP> <EOT>