آج دانیال بہت خوش تھا،کیونکہ وہ پوری جماعت میں اول آیا تھا۔ <EOS>اگلے دن جب وہ اسکول گیا تو اس کے ہم جماعت نوید نے تعریفی لہجے میں کہاواہ بھئی! <EOS>دانی نے تو میدان ہی مار لیا۔ <EOS>
یہ سن کر دانیال نے غرور بھرے لہجے میں کہاہاں اور کوئی میری برابری نہیں کر سکتا۔ <EOS>
وہاں موجود اس کے ساتھیوں کو یہ بات بُری لگی۔ <EOS>
رفتہ رفتہ وہ تکبر میں مبتلا ہو گیا۔ <EOS>غرور کی وجہ سے دوستوں کو خاطر میں نہ لاتا۔ <EOS>آہستہ آہستہ وہ اپنے دوست کھوتا جا رہا تھا۔ <EOS>
وقت گزرتا رہا اور سالانہ امتحانات قریب آ گئے۔ <EOS>ایک دن وقفے کے دوران دانیال کلاس روم میں داخل ہوا تو ٹھٹک کر رک گیا۔ <EOS>نوید اور احمد پڑھائی میں مشغول تھے۔ <EOS>وہ تیزی سے آگے بڑھا اور ایک جھٹکے سے نوید کی کتاب بند کر دی اور بولااتنی محنت مت کرو،اول تو میں ہی آؤں گا۔ <EOS> <EOP>
نوید اور احمد کو اس کی بدتمیزی پر غصہ تو آیا،لیکن انھوں نے مصلحت سے کام لیا اور خاموش رہے۔ <EOS>امتحانات کے دوران دانیال کے پرچے تو اس کے خیال میں بہت اچھے ہوئے،لیکن اسے بے چینی تھی۔ <EOS>وہ پوری طرح مطمئن نہیں تھا۔ <EOS>سالانہ امتحانات کے نتائج کا اعلان ہو رہا تھا۔ <EOS>سوم افضل،دوم احمد اور اول نوید آیا تھا۔ <EOS>ان کے نمبر اتنے زیادہ تھے کہ ایک لمحے کے لئے دانیال چکرا ہی گیا۔ <EOS>اول تو کیا دوم،سوم تک نہ آ سکا تھا۔ <EOS>غرور کا سر نیچا ہو چکا تھا۔ <EOS> <EOP> <EOT>