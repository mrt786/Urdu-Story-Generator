ایک دن ایک بوڑھی عورت اپنے کھیت میں سے بند گوبھی توڑنے جا رہی تھی۔ <EOS> راستے میں ایک غار پڑتا تھا جس میں بارہ آدمی رہتے تھے۔ <EOS> انہوں نے بڑھیا کو بلا کر کہا بی اماں،یہ بتاؤ سب سے اچھا کون سا مہینہ ہے؟ <EOS> سب ہی اچھے مہینے ہیں بیٹا۔ <EOS> بڑھیا نے کہا۔ <EOS> دیکھو تو جنوری میں سفید سفید برف گرتی ہے۔ <EOS> فروری میں بارش ہوتی ہے اور مارچ میں ہر طرف پھول ہی پھول کھل اُٹھتے ہیں۔ <EOS> 
باقی سارے مہینے بھی بہت اچھے ہیں۔ <EOS> بی اماں،تم نے ہم سب کی تعریف کی۔ <EOS> اس لئے ہم تمہیں انعام دینا چاہتے ہیں۔ <EOS> تم جانتی ہو،ہم ہی بارہ مہینے ہیں۔ <EOS> 
انہوں نے ٹوکری میں بہت سا سونا بھر کر بڑھیا کو دے دیا۔ <EOS> بڑھیا نے ان کا شکریہ ادا کیا اور گھر چلی گئی۔ <EOS> گھر آ کر اس نے اپنے بچوں کو سونا دکھایا اور ان سے کہا اب ہم بہت امیر ہو جائیں گے۔ <EOS> <EOP> 
دیکھو تو میں کتنا سونا لائی ہوں۔ <EOS> اسی وقت بڑھیا کی ایک ہمسائی وہاں آ گئی۔ <EOS> اس نے سونے کا ڈھیر دیکھا تو اس کی آنکھیں پھٹی کی پھٹی رہ گئیں۔ <EOS> بڑھیا نے بارہ مہینوں کی ساری کہانی ہمسائی کو کہہ سنائی۔ <EOS> بڑھیا کی ہمسائی بہت لالچی تھی۔ <EOS> وہ دوڑی دوڑی اس غار میں جس میں وہ بارہ آدمی رہتے تھے۔ <EOS> انہوں نے ہمسائی سے پوچھا بی اماں سب سے اچھا مہینہ کون سا ہے؟ <EOS> 
ہمسائی بولی بات تو یہ ہے کہ کوئی مہینہ بھی اچھا نہیں ہوتا۔ <EOS> 
دیکھو نا،جنوری میں برف پڑتی ہے۔ <EOS> فروری میں بارشیں شروع ہو جاتی ہیں اور اسی طرح ہر مہینے میں کوئی نہ کوئی بلا نازل ہوتی رہتی ہے۔ <EOS> 
آپ کا بہت بہت شکریہ بڑی بی۔ <EOS> لائیے اپنی ٹوکری دیجئے۔ <EOS> ہم آپ کو انعام دیں گے۔ <EOS> بارہ مہینوں نے ہمسائی کی ٹوکری بھر کر اوپر سے پتے ڈھک دیے۔ <EOS> ہمسائی ٹوکری اُٹھا کر گھر کو بھاگی تاکہ جلدی سے کھول کر دیکھے،بھلا بارہ مہینوں نے کیا انعام دیا ہے۔ <EOS> 
جب وہ گھر پہنچی تو اس نے اپنے بچوں سے کہا اب ہم بھی اُس بڑھیا کی طرح امیر ہو جائیں گے۔ <EOS> یہ کہہ کر اس نے ٹوکری میز پر الٹ دی لیکن ٹوکری میں سونے کی جگہ کنکر پتھر بھرے ہوئے تھے۔ <EOS> ہمسائی بہت ناراض ہوئی اور بھاگی بھاگی بڑھیا کے پاس گئی۔ <EOS> 
بڑھیا نے پوچھا جب ان بارہ آدمیوں نے تم سے یہ پوچھا تھا کہ کون سا مہینہ اچھا ہوتا ہے تو تم نے کیا جواب دیا تھا؟ <EOS> میں نے تو صاف صاف کہہ دیا تھا کہ کوئی مہینہ بھی اچھا نہیں ہوتا ہمسائی نے چڑ کر کہا۔ <EOS> پھر ٹھیک ہے۔ <EOS> تمہارے ساتھ یہی ہونا چاہئے تھا۔ <EOS> بھلا کوئی اپنی بُرائی سن کر بھی انعام دیتا ہے۔ <EOS> <EOP> <EOT>