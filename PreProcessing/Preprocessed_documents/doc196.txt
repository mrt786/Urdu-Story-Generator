یہ گئے وقتوں کی بات ہے، خالد نامی فرماں بردار بچہ اپنی نانی کے ساتھ ایک چھوٹے سے قصبے میں رہتا تھا۔ <EOS>ایک دن اس کے قصبے اور آس پاس کے علاقوں میں ایک ایسی وبا پھیلی، جس کے باعث خالد کے والدین فوت ہو گئے۔ <EOS>ان کی وفات کے بعد نانی نے خالد کو اپنے پاس بلا لیا۔ <EOS>وہ سلائی کڑھائی کر کے کچھ کما لیتی تھیں اور خالد بھی محنت مزدوری کر کے نانی کا بوجھ ہلکا کرتا۔ <EOS>
اس طرح ان دونوں کا گزر بسر ہو رہا تھا۔ <EOS>وقت گزرتا رہا اب نانی بوڑھی اور ان کی نظر بھی کمزور ہو گئی تھی پھر بھی وہ کھانا پکانا اور گھر کے چھوٹے موٹے کام کر لیتی تھیں۔ <EOS>خالد جوان ہو گیا تھا، اب گھر کی ساری ذمہ داری اس کے کندھوں پر تھی۔ <EOS>
گرمی کے دن تھے۔ <EOS>خالد کھیت میں ایک کسان کے پاس مزدوری کر رہا تھا کہ گرمی کے سبب اس کو چکر آیا اور وہ وہیں گر پڑا۔ <EOS> <EOP>
کسان فوراً خالد کو حکیم کے پاس لے گیا حکیم نے اس کا معائنہ کر کے دوا دی۔ <EOS>دوا کھانے سے اُس کی طبیعت بہتر تو ہو گئی لیکن وہ کافی کمزور ہو گیا تھا۔ <EOS>حکیم نے مشورہ دیا کہ خالد ایک ماہ تک کوئی محنت مشقت والا کام نہ کرے۔ <EOS>گھر میں رکھا ہوا اناج اور پیسے بھی آہستہ آہستہ ختم ہو رہے تھے۔ <EOS>خوراک نہ ملنے پر خالد کا پالتو کتا اور بلی بھی کمزور ہو گئے تھے۔ <EOS> <EOP>
ایک دن ایک فقیر نے خالد کے گھر باہر صدا لگائی کہ میرے بچے بھوکے ہیں کچھ کھانے کو دے دو۔ <EOS>خالد کی نانی اماں نے گھر میں جو کچھ کھانے پینے کو تھا، سب فقیر کو دے دیا اب ان کے پاس اپنے کھانے کو کچھ نہیں تھا۔ <EOS>ایسے میں بیماری کے باوجود خالد مزدوری کرنے گھر سے نکلا لیکن کہیں بھی اسے کوئی کام نہیں ملا۔ <EOS>وہ مایوس ہو کر گھر آ گیا۔ <EOS>دوپہر کو اچانک کسی نے دروازہ کھٹکھٹایا۔ <EOS>
نانی اماں دروازے پر گئیں تو دیکھا کے سامنے ایک درویش بابا کھڑا ہے۔ <EOS>اس نے کہا، محترم خاتون! <EOS> تم ایک نیک اور فراخ دل کی مالک ہو۔ <EOS>
میں تمہیں تین موتی دیتا ہوں۔ <EOS>جب بھی تم کو یا تمہارے نواسے کو بھوک لگے تو ان کو ایک دیگچی میں ڈالنا۔ <EOS>اس طرح آپ کا پسندیدہ کھانا جو آپ نے اس وقت سوچا ہو گا دیگچی میں آ جائے گا اتنا کہہ کر وہ وہاں سے چلا گیا۔ <EOS>
اندر آ کر نانی اماں نے یہ تین موتی دیگچی میں ڈالے تو اور ڈھکن کھولا تو اس میں بکرے کے گوشت کا پلاوٴتھا۔ <EOS>اس طرح روزانہ ایک نیا کھانا انہیں کھانے کو مل جاتا۔ <EOS>نہ صرف خالد اور اس کی نانی اماں روزانہ مزے مزے کے کھانے کھاتے بلکہ پورے قصبے میں بھی تقسیم کر دیتے۔ <EOS>
ایک دفعہ وہی بزرگ نانی اماں کے خواب میں آئے اور کہا کہ اے نیک دل عورت! <EOS> قصبے کے لوگوں کو کھانا کھلانے سے بہتر ہے کہ تم ان کیلئے روزگار کا بندوبست کرو۔ <EOS>
ابھی اٹھ کر یہ تین موتی اپنی بڑی صندوق میں رکھو۔ <EOS>صبح صندوق کھولو گی تو وہ سکوں سے بھری ہوئی ہو گی۔ <EOS>ان سکوں سے سامان خرید کر ایک بڑی دکان کھول لینا اور قصبے کے کچھ ضرورت مندوں کو وہاں کام پر رکھ لینا۔ <EOS>دکان سے خوب برکت ہو گی۔ <EOS>اپنے نواسے سے کہنا کہ قصبہ میں ایک بڑا کارخانہ لگائے اس سے لوگوں کو روزگار ملے گا۔ <EOS>
صبح نانی اماں نے خواب خالد کو بتایا۔ <EOS>
دونوں نے کمرے میں جا کر صندوق کھولا تو واقعی وہ سکوں سے بھرا ہوا تھا۔ <EOS>خالد اسی وقت شہر گیا اور دکان کے لئے بہت سارا سامان خرید کر لے آیا اور قبضے میں دکان کھول لی۔ <EOS>گاؤں کے لوگوں کو دکان پر بٹھایا، یوں اُن کو بھی روزگار مل گیا۔ <EOS>چھ ماہ بعد خالد نے قصبے میں ایک بڑا کارخانہ لگوایا۔ <EOS>اس طرح پورے قصبے کے بے روزگار لوگوں کو روزگار مل گیا۔ <EOS>لوگ خوشحال زندگی گزارنے لگے۔ <EOS>بچو! <EOS> حالات سے تنگ آ کر کبھی مایوس نہیں ہونا۔ <EOS>اللہ سب کی مدد کرتا ہے، بس محنت سے جی نہ چرانا۔ <EOS> <EOP> <EOT>