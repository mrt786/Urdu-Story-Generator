شیخ سعدی نے زندگی کا زیادہ تر حصہ علم حاصل کرنے اور سیر و سیاحت میں گزارا۔ <EOS> گلستان اور بوستان ان کی مشہور کتابیں ہیں۔ <EOS> 
شیخ سعدی بوستان میں فرماتے ہیں کہ ایک کسان جنگل سے گزر رہا تھا کہ شدید بارش کی وجہ سے پورے جنگل میں بہت کیچڑ تھا۔ <EOS> جنگل سے گزرتے ہوئے کسان کا گدھا کیچڑ میں پھنس گیا۔ <EOS> 
اس نے گدھے کو کیچڑ سے نکالنے کی تن تنہا بہت کوشش کی مگر سب رائیگاں گیا۔ <EOS> کسان کو کچھ سمجھ نہیں آ رہا تھا کہ وہ کیا کرے کبھی کبھی جب انسان کو کچھ سمجھ نہیں آتا تو وہ اپنا غصہ بلاوجہ دوسروں پر نکالتا ہے۔ <EOS> 
اسی طرح ساری رات کسان پریشانی کے عالم میں سب جاننے والوں کو برا بھلا کہتا رہا۔ <EOS> اس کی زبان سے نہ دشمن بچا نہ دوست اور نہ ہی بادشاہ کیونکہ جنگل بادشاہ کی سلطنت کا حصہ تھا۔ <EOS> <EOP> 
اتفاقاً بادشاہ کا اپنے غلاموں کے ساتھ جنگل سے گزر ہوا۔ <EOS> سب نے سنا کہ ایک کسان بادشاہ کو برا بھلا کہہ رہا ہے۔ <EOS> اچانک کسان کی نظر بادشاہ پر پڑی وہ بہت پریشان ہوا کہ بادشاہ نے سب کچھ سن لیا۔ <EOS> 
اب اس کا انجام بہت برا ہو گا۔ <EOS> اسی وقت غلاموں نے بادشاہ کے کان بھرنا شروع کر دیئے۔ <EOS> 
ایک بولااے بادشاہ! <EOS> اس شخص کی گردن تلوار سے اُڑا دی جائے کیونکہ اس نے آپ کی شان میں گستاخی کی ہے۔ <EOS> <EOP> 
دوسرا غلام بولااے بادشاہ! <EOS> اس کو قید خانے میں ڈال دیا جائے کیونکہ اس نے نہ صرف آپ کو برا بھلا کہا بلکہ آپ کے خاندان کی بھی برائی کی ہے۔ <EOS> 
بادشاہ نے مجبور کسان کی طرف دیکھا۔ <EOS> جس کا گدھا کیچڑ میں پھنسا ہوا تھا۔ <EOS> بادشاہ کو کسان کی حالت پر رحم آ گیا۔ <EOS> اس نے کسان کی نامناسب باتوں کو معاف کر دیا اور اپنے غصے کو پی گیا۔ <EOS> بادشاہ نے کسان کو انعام و اکرام سے نوازا اور ایک سفید گھوڑا بھی انعام میں دیا۔ <EOS> 
پیارے بچو! <EOS> ہمیں اس کہانی سے سبق ملتا ہے کہ سچ ہے کہ برائی کا بدلہ برائی سے دینا آسان ہے۔ <EOS> لیکن انسان کو چاہیے کہ برائی کا جواب بھلائی سے دے۔ <EOS> <EOP> <EOT>