احمد انتہائی غریب والدین کا بیٹا تھا۔ <EOS> دل لگا کر پڑھتا اور اچھے نمبروں سے پاس ہوتا تھا۔ <EOS> وہ میٹرک کر چکا تھا۔ <EOS> داخلے کی آخری تاریخ کا اعلان ہو چکا تھا، لیکن احمد کے پاس داخلے کے لئے پیسے نہیں تھے۔ <EOS> احمد کے ذہن میں بار بار یہی سوال آ رہا تھا کہ وہ داخلے کے لئے رقم کہاں سے لائے۔ <EOS> اسے اپنے دوستوں کا خیال آیا، لیکن کچھ سوچ کر وہ رُک گیا کہ نہیں، وہ کسی دوست کے آگے مجبوری کا ہاتھ نہیں پھیلائے گا۔ <EOS> 
آج کل کے دوست ضرورت کے وقت کب کسی کے کام آتے ہیں۔ <EOS> 
تبھی اس کے کانوں میں اذان کی آواز سنائی دی۔ <EOS> اذان سنتے ہی اسے خیال آیا کہ کیوں نہ وہ اللہ سے مدد مانگے۔ <EOS> اللہ کے گھر میں قدم رکھتے ہوئے اسے اطمینان ہو گیا۔ <EOS> اب احمد وضو کر کے بیٹھ گیا۔ <EOS> <EOP> 
جب وہ وضو کر کے چند قدم آگے بڑھا تو اس کی نظر ایک انتہائی قیمتی سنہری گھڑی پر پڑی۔ <EOS> شیطان نے اس کے ذہن میں لالچ پیدا کر دیا، لیکن اس کے ضمیر نے اسے جھنجھوڑا اور کہانہیں احمد! <EOS> ہر چیز یہاں اللہ کی امانت ہے۔ <EOS> <EOP> 
اس کو مت اُٹھانا۔ <EOS> یہ چوری ہے۔ <EOS> 
نماز کے بعد احمد نے گھڑی امام صاحب کو دے دی۔ <EOS> امام صاحب نے نماز کے بعد اعلان کر دیا اور گھڑی اپنے مالک تک پہنچ گئی۔ <EOS> پھر امام صاحب احمد کو مسجد کے صدر صاحب کے پاس لے گئے، انھوں نے احمد سے پوچھا کہ تم کیا کرتے ہو؟ <EOS> تو احمد نے جواب دیا کہ میں نے میٹرک کا امتحان دیا ہے۔ <EOS> اب فرسٹ ایئر میں داخلہ لینا ہے۔ <EOS> پھر اپنی مجبوری بھی بیان کر دی۔ <EOS> <EOP> 
صدر صاحب نے کہابیٹا! <EOS> مجھے خوشی ہے کہ بد دیانتی کے اس دَور میں تم نے ایمانداری سے کام لیا۔ <EOS> اس لئے میں تمہیں انعام دوں گا۔ <EOS> 
احمد نے کہانہیں جناب! <EOS> میں نے نیکی انعام کی غرض سے نہیں کی ہے۔ <EOS> 
نہیں بیٹا! <EOS> صدر صاحب نے کہامجھے تمہارا جواب سن کر بہت خوشی ہوئی۔ <EOS> اب میں تمہارے لئے اتنا کر سکتا ہوں کہ تمہیں فرسٹ ایئر میں داخلہ دلواؤں گا اور تمہاری پڑھائی کے تمام اخراجات بھی پورے کروں گا۔ <EOS> احمد یہ سن کر بہت خوش ہوا اور اللہ تعالیٰ کا شکر ادا کیا۔ <EOS> <EOP> <EOT>