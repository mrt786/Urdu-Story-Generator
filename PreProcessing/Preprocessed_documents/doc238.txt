میرے سوہنے موہنے بچو! <EOS> یہ کہانی ہے ایک ننھے منے بچے حامد میاں کی جنہیں پھول بہت پسند تھے۔ <EOS>ان کی کوشش ہوتی کہ وہ جہاں بھی پھول دیکھیں بس اسے توڑ کر اپنے پاس رکھ لیں۔ <EOS>حامد میاں جب شام کو باغ کی سیر کرنے جاتے بہت سارے پھول توڑ کر لے آتے۔ <EOS>مالی انکل نے انہیں بہت سمجھایا لیکن حامد میاں رنگ برنگے پھولوں کو دیکھ سب کچھ بھول جاتے تھے۔ <EOS>
ایک دن وہ اپنے دوست علی کے گھر گئے۔ <EOS>علی کے گھر کے باہر ایک پیاری سی کیاری تھی۔ <EOS>اس میں بہت سارے پھول لگے ہوئے تھے۔ <EOS>گلاب کا پھول سرخ رنگ کا تھا۔ <EOS>گیندے کا پھول نارنجی رنگ کا تھا۔ <EOS>ایک طرف سفید موتیے کا پودا تھا۔ <EOS>بائیں طرف چنبیلی کے پھول لگے ہوئے تھے۔ <EOS>دائیں طرف گل داودی کے پھول تھے۔ <EOS>حامد میاں نے جلدی جلدی علی کی امی کا دیا ہوا شربت پیا اور علی کے ساتھ کیاری کی طرف چلے گئے۔ <EOS> <EOP>
علی! <EOS> میں تھوڑے سے پھول توڑ لوں؟ <EOS> حامد میاں نے پوچھا۔ <EOS>نہیں نہیں! <EOS>مالی انکل منع کرتے ہیں۔ <EOS>
میں بس تھوڑے سے توڑوں گا۔ <EOS> حامد میاں نے کہا۔ <EOS>پھر انہوں نے جلدی جلدی موتیے،گلاب اور گیندے کے پھول توڑے اور انہیں اپنے ساتھ لائے ہوئے ایک بیگ میں رکھ لیا۔ <EOS>شام کو وہ امی جان کے ساتھ گھر واپس آئے تو بہت تھک گئے تھے۔ <EOS>انہوں نے کھانا کھایا اور سو گئے۔ <EOS>
آدھی رات کو حامد میاں کی آنکھ کھل گئی۔ <EOS>کوئی ان کے کمرے میں آہستہ آہستہ باتیں کر رہا تھا۔ <EOS>حامد میاں ڈر گئے۔ <EOS>پھر انہوں نے غور سے سنا۔ <EOS>گلاب کا پھول کہہ رہا تھا۔ <EOS>دوستو! <EOS>یہ بچہ کتنا گندا ہے۔ <EOS>ہمیں توڑ کر لے آیا ہے۔ <EOS>اف! <EOS>میں تو مرجھانے لگا ہوں۔ <EOS>
پھر موتیے کے پھول کی آواز آئی۔ <EOS>ہائے میں کتنا خوش رہ رہا تھا اپنے پودے پر۔ <EOS>اب تو میں بس تھوڑی دیر بعد گر جاؤں گا۔ <EOS>
 گل داودی بھی رو رہا تھا۔ <EOS>دوستو! <EOS> مجھے بہت درد ہو رہا ہے۔ <EOS>حامد نے مجھے بہت زور سے توڑا۔ <EOS> چنبیلی بھی بہت اداس تھی۔ <EOS>وہ کہہ رہی تھی۔ <EOS>اف! <EOS>میرا تو سارا رنگ خراب ہو گیا ہے۔ <EOS>حامد اچھا بچہ نہیں۔ <EOS>یہ اکثر پھول توڑتا رہتا ہے۔ <EOS>وہ دیکھو ٹوکری میں پہلے سے مرجھائے ہوئے پھول پڑے ہوئے ہیں۔ <EOS> سب پھولوں نے جھک کر ٹوکری میں دیکھا تو اور اداس ہو گئے۔ <EOS>
آہ! <EOS>حامد کتنا گندا بچہ ہے۔ <EOS>آہ اوہ۔ <EOS>
چلو حامد کی شکایت مالی انکل سے لگاتے ہیں۔ <EOS>مجھے پتہ ہے وہ حامد کو ضرور سزا دیں گے۔ <EOS> ہاں! <EOS>چلو چلو! <EOS>سب پھولوں نے کہا۔ <EOS>نہیں! <EOS>نہیں! <EOS>رک جاؤ۔ <EOS>پلیز میری شکایت نہ لگاؤ۔ <EOS> حامد میاں نے زور سے کہا۔ <EOS>پھر آنکھیں ملتے ہوئے اٹھ بیٹھے۔ <EOS>انہوں نے دیکھا۔ <EOS>پھول خاموش ہو گئے تھے۔ <EOS>وہ سب بہت اداس لگ رہے تھے۔ <EOS>
ان کے رنگ زرد ہو چکے تھے۔ <EOS>حامد میاں کچھ دیر پھولوں کو دیکھتے رہے۔ <EOS>پھر بولے۔ <EOS>مجھے معاف کر دو۔ <EOS>اب مجھے پتہ لگ گیا ہے کہ پھولوں کو کتنا درد ہوتا ہے۔ <EOS>میں وعدہ کرتا ہوں اب کوئی پھول نہیں توڑوں گا۔ <EOS>
پیارے بچو! <EOS> اس دن کے بعد سے حامد میاں نے کبھی پھول نہیں توڑے۔ <EOS>اب وہ باغ کی سیر کرنے جاتے ہیں تو پھولوں کو دیکھ کر مسکراتے ہیں۔ <EOS>پھول بھی ان کو دیکھ کر مسکراتے ہیں۔ <EOS>سب کے سب پھول حامد میاں کے دوست بن گئے ہیں۔ <EOS> <EOP> <EOT>