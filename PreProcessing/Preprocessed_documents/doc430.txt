میرے سوہنے موہنے بچو! <EOS> یہ کہانی ہے ایک پینگوئن پنگو کی جو اپنے امی ابو کے ساتھ تھا۔ <EOS> پنگو کی چونچ سرمئی،پر کالے،پاؤں زرد اور باقی سارا جسم سفید تھا۔ <EOS> ہاں ناں بچو! <EOS> یہ ایک بہت ہی پیارا پینگوئن تھا! <EOS> پنگو پینگوئن کا گھر برف سے بنا ہوا تھا۔ <EOS> یہ گھر اس کے امی ابو نے مل کر بنایا تھا۔ <EOS> 
ایک دن پنگو اکیلے کھیل کھیل کر تنگ آ گیا۔ <EOS> 
اس نے کہا۔ <EOS> امی جان! <EOS> مجھے نانو کے گھر جانا ہے۔ <EOS> میں وہاں پونی کے ساتھ کھیلوں گا۔ <EOS> 
پونی پنگو کے ماموں کی بیٹی تھی۔ <EOS> امی جان نے سنا تو کہنے لگیں۔ <EOS> ٹھیک ہے۔ <EOS> تم اپنا بیگ تیار کر لو۔ <EOS> ہم کل ہی چلتے ہیں۔ <EOS> 
اگلی صبح امی جان نے کچھ تازہ مچھلیاں پکڑیں،انہیں ایک ٹفن میں رکھا اور پنگو کا ہاتھ پکڑ کر چل دیں۔ <EOS> <EOP> 
راستے میں پنگو پلان بناتا رہا کہ پونی سے کیا کیا کھیلنا ہے۔ <EOS> <EOP> 
جب اسے دور سے نانو کا گھر نظر آیا تو اس نے ایک چھلانگ لگائی اور دور تک برف پر پھسلتا گیا۔ <EOS> 
آخر گھر کے پاس پہنچ کر پنگو نے دروازہ کھٹکھٹایا اور بولا۔ <EOS> میں آ گیا نانو میں آ گیا! <EOS> 
دروازہ پونی نے کھولا اور منہ بنا کر پنگو کیپروں کو دیکھا جو برف سے بھر گئے تھے۔ <EOS> 
ہونہہ! <EOS> اپنے پر جھاڑ کر اندر آنا۔ <EOS> میں نے ابھی صفائی کی ہے۔ <EOS> یہ کہہ کر پونی اندر چلی گئی۔ <EOS> <EOP> 
جی نہیں! <EOS> میں تو اندر آ کر ہی پر صاف کروں گا۔ <EOS> اُف! <EOS> پونی کو تنگ کرنے میں کتنا مزہ آتا ہے! <EOS> یہ کہہ کر پنگو اندر آ گیا۔ <EOS> پھر اس نے اُچھل اُچھل کر پروں سے برف جھاڑی جو اُڑ اُڑ کر میز اور صوفوں پر جا گری۔ <EOS> 
آہا! <EOS> میرا بیٹا پنگو آیا ہے۔ <EOS> کیسے ہو تم میرے بچے! <EOS> پنگو کی نانو نے اندر آتے ہی کہا اور پنگو کو خوب پیار کیا۔ <EOS> پھر انہوں نے پونی کو آواز دی۔ <EOS> <EOP> 
پونی! <EOS> پونی بیٹا! <EOS> جلدی سے مہمانوں کے لئے سوپ بنا کر لاؤ۔ <EOS> دیکھو تو پنگو کتنی سردی میں آیا ہے۔ <EOS> جب پونی سوپ اور چاول بنا کر مہمان خانے میں لائی تو اس نے دیکھا۔ <EOS> صوفوں اور میز پر پڑی برف اب پگھل رہی تھی۔ <EOS> 
یہ پنگو! <EOS> جب بھی آتا ہے کتنا تنگ کرتا ہے۔ <EOS> سارا کچھ گیلا کر دیا۔ <EOS> 
یہ کہہ کر پونی ایک کپڑا لائی اور دوبارہ سے صفائی کرنے لگی۔ <EOS> 
کھانے کے بعد نانو نے کہا۔ <EOS> پونی! <EOS> اپنے کھلونے لے آؤ اور پنگو کے ساتھ کھیلو۔ <EOS> 
پونی اپنے کھلونے لے آئی۔ <EOS> اس کے پاس دو چھوٹی چھوٹی بطخیں اور ایک سلائیڈ تھی۔ <EOS> جب بطخوں کو سلائیڈ کے اوپر رکھا جاتا تو وہ پھسل کر نیچے آ جاتیں۔ <EOS> پنگو کو یہ کھلونا بہت اچھا لگا۔ <EOS> پونی یہ بطخیں مجھے دے دو۔ <EOS> 
کیوں کیوں! <EOS> یہ میری ہیں۔ <EOS> میں کیوں دوں؟ <EOS> 
نہیں یہ مجھے لینے ہیں۔ <EOS> 
میں کیوں دوں؟ <EOS> 
نہیں یہ مجھے لینے ہیں۔ <EOS> یہ کھلونے مجھے اچھے لگے ہیں۔ <EOS> پنگو نے ضد کی۔ <EOS> 
پونی بولی۔ <EOS> جی نہیں! <EOS> یہ میرے کھلونے ہیں۔ <EOS> آپ کے نہیں۔ <EOS> آپ اپنے کھلونوں سے کھیلو۔ <EOS> بس! <EOS> 
اس سے پہلے کہ پنگو اور پونی کی لڑائی ہو جاتی،نانو وہاں آ گئیں۔ <EOS> انہوں نے کہا۔ <EOS> 
پونی! <EOS> آپ کچھ دیر کے لئے اپنے کھلونے پنگو کو دے دو۔ <EOS> یہ مہمان آیا ہے۔ <EOS> 
میں نے کھڑکی سے دیکھا جب پنگو آیا تو آپ نے منہ بنایا تھا۔ <EOS> یہ تو اچھی بات نہیں! <EOS> جو بچے مہمان کے آنے سے خوش ہوتے ہیں،انہیں اچھا اچھا کھانا کھلاتے ہیں،اچھی اچھی چیزیں دیتے ہیں اللہ پاک ان بچوں سے بہت خوش ہوتے ہیں۔ <EOS> مہمان کو خوش رکھنا چاہیے۔ <EOS> 
پونی نانو کی باتیں سنتی رہی۔ <EOS> پھر پنگو کی امی بولیں۔ <EOS> پنگو! <EOS> آپ نے بھی پونی کو تنگ کیا ہے۔ <EOS> 
اس سے سوری کریں۔ <EOS> 
پھر پنگو نے پونی سے معافی مانگی اور پونی نے بھی اپنے کھلونے پنگو کو کھیلنے کے لئے دے دیے۔ <EOS> 
میرے پیارے بچو! <EOS> آپ کے گھر بھی جب مہمان آئیں تو ان کے ساتھ اچھا سلوک کریں،انہیں مزیدار کھانا کھلائیں اور انہیں خوب آرام دیں۔ <EOS> اس طرح کرنے سے اللہ پاک آپ سے بہت خوش ہوں گے۔ <EOS> اب میں چلتی ہوں۔ <EOS> میں نے اپنے مہمانوں کے لئے گرم گرم سوپ بنانا ہے۔ <EOS> <EOP> <EOT>