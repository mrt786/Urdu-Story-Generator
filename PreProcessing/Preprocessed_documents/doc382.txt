احمد آباد نامی ایک چھوٹا سا قصبہ سمندر کے کنارے آباد تھا۔ <EOS>اس قصبے میں ضرورت کی ہر چیز میسر تھی۔ <EOS>وہاں کے رہنے والے بہت ملنسار تھے اور ایک دوسرے کے دکھ درد میں شریک ہوتے تھے۔ <EOS>اس قصبے میں فاروق اور عامر نامی دو لڑکے رہتے تھے۔ <EOS>ان دونوں کو سیر کرنے کا بہت شوق تھا،اس لئے وہ دونوں روز صبح سویرے سیر کرنے نکل جاتے تھے۔ <EOS> <EOP>
ایک روز وہ دونوں سیر کرتے کرتے کافی دور نکل گئے۔ <EOS>اچانک ان کی نظر ایک کشتی پر پڑی جس پر سے چند لوگ لکڑی کے بڑے بڑے صندوق اُتار رہے تھے۔ <EOS>وہ لوگ مشکوک لگ رہے تھے اور بہت دھیمی آواز میں باتیں کر رہے تھے۔ <EOS>دونوں ایک بڑے پتھر کے پیچھے چھپ کر انھیں دیکھ رہے تھے۔ <EOS>اچانک اُن دونوں کو اپنے پیچھے قدموں کی آہٹ سنائی دی۔ <EOS> <EOP>
دونوں نے پیچھے مڑ کر دیکھا تو ان کے دل دھک سے رہ گئے۔ <EOS> <EOP>
ایک آدمی اُن پر پستول تانے کھڑا تھاتم دونوں یہاں کیا کر رہے ہو؟ <EOS>اس نے کرخت آواز میں سوال کیا۔ <EOS>جواب نہ ملنے پر وہ آدمی انھیں اپنے ساتھیوں کے پاس لے گیا۔ <EOS>
یہ تم کن بچوں کو ساتھ لے کر آئے ہو بشیر! <EOS> اُن میں سے ایک بولا۔ <EOS>
باس! <EOS>یہ دونوں ہمیں چھپ کر دیکھ رہے تھے۔ <EOS>بشیر نے اُن دونوں کی طرف اشارہ کرتے ہوئے کہا۔ <EOS>
ان دونوں کو رسیوں سے باندھ کر غار میں ڈال دو۔ <EOS>
باس نے حکم دیا۔ <EOS>
دو آدمی آگے بڑھے اور فاروق اور عامر کو پکڑ کر غار میں ڈال دیا۔ <EOS>ڈر کے مارے اُن دونوں کی گھگی بند گئی،اور وہ بالکل خاموش ہو گئے۔ <EOS>کچھ دیر تک غار کے باہر سے آوازیں آتی رہیں اور پھر خاموشی چھا گئی۔ <EOS>میرے خیال سے وہ لوگ چلے گئے ہیں۔ <EOS>فاروق نے کہا۔ <EOS>
ہمیں ان رسیوں سے آزاد ہونے کی کوشش کرنی چاہیے۔ <EOS>عامر نے چپکے سے کہا۔ <EOS> <EOP>
میری رسی کچھ ڈھیلی ہے اور قریب ہی ایک نوکیلا پتھر پڑا ہوا ہے اور میں کوشش کر کے آزاد ہو سکتا ہوں۔ <EOS>فاروق نے سرگوشی کی۔ <EOS>
پھر وہ کوشش کرنے لگا اور تقریباً بیس سے پچیس منٹ کی کوشش کے بعد وہ اپنے ہاتھ آزاد کرنے میں کامیاب ہو گیا۔ <EOS>اُس نے جلدی جلدی عامر کو کھولا اور پوری قوت کے ساتھ اپنے قصبے کی طرف دوڑ لگا دی۔ <EOS>جب قصبے کے قریب پہنچے تو دوپہر کا وقت ہو رہا تھا۔ <EOS>
وہ سیدھا پولیس اسٹیشن گئے اور وہاں موجود انسپکٹر جمال کو ساری بات بتا دی۔ <EOS>انسپکٹر جمال اپنے سپاہیوں کو لے کر فوراً روانہ ہو گئے۔ <EOS>جب انھوں نے غار پر چھاپا مارا تو اندر سے دس صندوق برآمد ہوئے۔ <EOS>یہ صندوق سونے سے بھرے ہوئے تھے۔ <EOS>یہ سونا پڑوسی ملک سے اسمگل ہو کر آیا تھا اور بہت زیادہ مالیت کا تھا۔ <EOS>انسپکٹر جمال نے وہ سارا سونا ضبط کر لیا اور کمشنر کے حوالے کر دیا۔ <EOS>کمشنر نے ان دونوں لڑکوں کی اس بہادری پر پچاس پچاس ہزار روپے انعام دیا۔ <EOS> <EOP> <EOT>