صبح کا وقت تھا۔ <EOS>عارف صاحب نے اپنی گاڑی نکالنے کے لئے بڑا گیٹ کھولا۔ <EOS>دروازے کے پیچھے رکھی کچرے کی ٹوکری اُلٹ گئی۔ <EOS>باہر نکلے تو ان کی نظر پڑی۔ <EOS>چند سیکنڈ انھیں صورتِ حال سمجھنے میں لگی۔ <EOS>دانت پیستے اور بڑبڑاتے ہوئے انھوں نے دروازہ بند کیا۔ <EOS>ان کے خیال میں کچرا اُٹھانے والا خاکروب اسی طرح انھیں پریشان کرتا ہے۔ <EOS>
کوڑے کی ٹوکری ایک طرف رکھ کر وہ گاڑی میں بیٹھ گئے۔ <EOS>ارد گرد دیکھا۔ <EOS>خاکروب نظر نہیں آیا۔ <EOS>سب گھروں کے کوڑے دان خالی تھے۔ <EOS>اپنے گھر کا کچرا انھیں کوفت میں مبتلا کر رہا تھا۔ <EOS>واپس آ کر اس بھنگی کی خوب خبر لیتا ہوں،کوڑے پر منڈلاتی بھنبھناتی مکھیوں کو پیچھے چھوڑ کر وہ آفس کی طرف روانہ ہو گئے۔ <EOS>گلی کے خاکروب سے عارف صاحب کی کبھی نہیں بنتی تھی۔ <EOS> <EOP>
نہ جانے کیوں وہ اسے ناپسند کرتے تھے۔ <EOS>اس کے جواب میں خاکروب بھی اپنی ناپسندیدگی کا اظہار کرنے میں ذرا نہیں جھجکا۔ <EOS>
اگلے دن انھوں نے کسی کام سے چھٹی کر لی تھی۔ <EOS>چائے پیتے وہ اخبار کا مطالعہ کر رہے تھے کہ گلی میں ہل چل سی مچی۔ <EOS>خاکروب کی کڑک دار آواز دور ہی سے گونج رہی تھی۔ <EOS>ایک ایک گھر کے آگے سے کچرا اُٹھا رہا تھا۔ <EOS>عارف صاحب لپک کر باہر نکلے۔ <EOS>
خاکروب اپنے مخصوص انداز میں آہستہ آہستہ آگے بڑھ رہا تھا۔ <EOS>عارف صاحب دونوں ہاتھ کمر پر رکھے اسے غصے سے گھور رہے تھے۔ <EOS>
کل تو نے کچرا کیوں نہیں اُٹھایا تھا؟ <EOS>
ساری گلی کا کچرا میں نے ہی اُٹھایا تھا جی اور کون اُٹھائے گا! <EOS>
عارف صاحب اس کی دیدہ دلیری پر مزید خفا ہو گئےپوری گلی کا کوڑا اُٹھایا تھا،مگر ہمارے گھر کا نہیں اُٹھا سکا تو،ہیں! <EOS>
روز ہی تو اُٹھاتے ہیں کوڑا،کل نظر نہیں پڑی ہو گیوہ لاپرواہی سے بولا۔ <EOS> <EOP>
اُسی جگہ جھاڑیوں کے قریب کوڑے کی ٹوکری دھری ہوتی ہے اور تیری نظر نہیں پڑی۔ <EOS>عارف صاحب اسے ڈانٹتے ہوئے بولے۔ <EOS>
سویرے سویرے دماغ خراب نہ کرو صاحب! <EOS>ابھی ناشتہ نہیں کیا ہے۔ <EOS>
اچھا تو اب تیرے ناشتے کا ذمے دار بھی میں ہی ہوں۔ <EOS>
مہینے کے پیسے دو اور عیدی بھی۔ <EOS>خاکروب نے مطالبہ پیش کیا۔ <EOS>
عید پر دو سو نقد دیے تھے،بھول گیا۔ <EOS> <EOP>
یہ کوئی احساس نہیں صاحب! <EOS>رمضان میں بھی کچھ نہیں دیامہینے کی رقم بھی دیر میں دی تھی۔ <EOS>
اس کچرے سے بھی تُو اچھا خاصا کما لیتا ہے،لیکن تیری حرص ختم نہیں ہوتی۔ <EOS>
بس بس صاحب! <EOS>فالتو ٹیم نہیں ہے میرے پاس بہت سے کام ہیں۔ <EOS>کہتے ہوئے خاکروب نے اپنے گدھے کو ہنکایا اور آگے بڑھ گیا۔ <EOS>
ہونہہ آیا بڑا گلفام بنا پھرتا ہے۔ <EOS>
عارف صاحب بڑبڑائے گھر میں داخل ہو گئے۔ <EOS>
اتفاق ایسا ہوا کہ عارف صاحب اگلے دن گھر کے غسل خانے میں گر پڑے۔ <EOS>چوٹوں کے علاوہ پاؤں کی موچ نے انھیں درد سے بے حال کر دیا۔ <EOS>دفتر سے چھٹیاں ہوئیں اور وہ اپنے کمرے تک قید ہو کر رہ گئے۔ <EOS>کئی دن بعد آج وہ آہستہ آہستہ قدم اُٹھاتے ہوئے صحن میں آ کر بیٹھے تھے۔ <EOS>گلی میں مخصوص ہلچل مچی ہوئی خاکروب کے گدھے کی گھنٹی کی آواز آ رہی تھی۔ <EOS>
بڑے گیٹ پر آ کر اس نے کوڑے کی ٹوکری خالی کی اور نیم وا دروازے سے اندر رکھنے لگا۔ <EOS>
عارف صاحب پر نظر پڑتے ہی اس نے بڑی گرم جوشی سے سلام کیا۔ <EOS>
ٹھیک ہو صاحب! <EOS>خاکروب نے کھلی مسکراہٹ سے ان کی خیریت دریافت کیاپن کو بھوت پھکر تھی صاحب! <EOS>شکر خدا کا تم بھلا چنگا ہو گیا۔ <EOS>
تم بھی ٹھیک ٹھاک ہو؟ <EOS>عارف صاحب نے جواباً پوچھا۔ <EOS> <EOP>
شکر ہے مالک کا ہم روج آپ کے واسطے دعا کر رہے تھے۔ <EOS>اسی دوران عارف صاحب نے جیب سے نوٹ نکالا اور اس کی طرف بڑھایا۔ <EOS>
نہ صاحب! <EOS>ہم تو سچ مچ آپ کے لئے پھکر کرتے تھے۔ <EOS>خاکروب نے پانچ سو کے نوٹ کی طرف دیکھا بھی نہ تھا۔ <EOS>
لے لو،لے لو تمہارے صاحب اپنی خوشی سے دے رہے ہیں۔ <EOS>بیگم عارف برآمدے سے بولیں۔ <EOS>
پھر اپنے شوہر سے کہابلاناغہ آپ کی خیریت پوچھا کرتا تھا۔ <EOS>
آج عارف صاحب کو خاکروب کے چہرے کی معصومیت اور بے ریا محبت نظر آ رہی تھی۔ <EOS>نہ جانے یہ احساس پہلے کیوں نہ ہوا! <EOS>وہ سوچ میں گُم تھے۔ <EOS>خاکروب نوٹ لے کر دعائیں دیتا ہوا آگے بڑھ گیا۔ <EOS> <EOP> <EOT>