پاکستان میں بہت سے پرندے پائے جاتے ہیں۔ <EOS> کبوتر، چڑیا، طوطا، مینا، تیتر، بٹیر، چیل اور اُلّو وغیرہ۔ <EOS> یہ تمام پرندے پاکستان کے تقریباً ہر علاقے میں پائے جاتے ہیں، مگر آج آپ کو کوؤں کے بارے میں بتا رہے ہیں۔ <EOS> یہ سرمئی رنگ کا ایک بڑا پرندہ ہے، جو کم و بیش دنیا کے تمام علاقوں میں پایا جاتا ہے۔ <EOS> 
یہ سرمئی مائل سیاہ اور نسواری رنگ میں بھی پایا جاتا ہے۔ <EOS> کئی ممالک میں کوؤں کو پالا جاتا ہے۔ <EOS> کوے بہت ذہین ہوتے ہیں اور ان میں بھائی چارہ بھی بہت زیادہ پایا جاتا ہے۔ <EOS> اگر کہیں کوئی ایک کوا کسی مصیبت میں ہو اور چلائے تو فوراً سینکڑوں کوے اس کی مدد کو آ جاتے ہیں۔ <EOS> بعض ممالک میں کوے کو خوش بختی کی علامت سمجھا جاتا ہے۔ <EOS> <EOP> 
ہمارے ہاں کوے کا کسی منڈیر پر کائیں کائیں کرنا مہمان کی آمد کی علامت سمجھا جاتا ہے۔ <EOS> <EOP> 
کوے سے منسوب کچھ قصے، کہاوتیں بھی مشہور ہیں، جیسے پیاسا کوا، سیانا کونا، کوے کھائے ہیں لمبی عمر والوں کے لئے کہتے ہیں۔ <EOS> 
ایک کہانی تو بچوں نے خوب پڑھی ہو گی، ایک کوے کو پنیر کا ٹکڑا ملتا ہے۔ <EOS> پنیر دیکھ کر لومڑی کے منہ میں پانی آ جاتا ہے۔ <EOS> وہ کوے کے لئے بہلانے کو خوشامد کرتی ہے کہ کوے میاں، کیا خوبصورت آواز پائی ہے تم نے مجھے ذرا گانا تو سناؤ۔ <EOS> 
کوا خوشامد سن کر جوش میں آتا ہے، جیسے ہی کائیں کائیں کرتا ہے، پنیر کا ٹکڑا گر جاتا ہے اور لومڑی پنیر لے کر یہ جا وہ جا۔ <EOS> واقعی خوشامد بُری بَلا ہے، تبھی تو کوے جیسا دانا پرندہ بھی خوشامد کے جال میں پھنس گیا تھا، ورنہ کوا تو بڑا سیانا ہوتا ہے۔ <EOS> پیاسے کوے کی کہانی بھی بہت مشہور ہے۔ <EOS> آج کل تو سنا ہے کوا اسٹرا ساتھ رکھتا ہے۔ <EOS> جہاں چونچ نہیں پہنچ پاتی، وہاں جھٹ اسٹرا نکال لیتا ہے۔ <EOS> سمجھ میں نہیں آتا کہ لوگ پیغام رسانی کے لئے کبوتر کی جگہ کوے کو ڈاک کا کام کیوں نہیں سونپتے تھے۔ <EOS> <EOP> <EOT>