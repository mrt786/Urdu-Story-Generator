ہوائیں اپنے زور پر مجھے اُڑائے لئے جا رہی تھیں۔ <EOS> یہ ہلکی ہلکی پرواز مجھے بہت اچھی لگ رہی تھی۔ <EOS> اچانک ہوا نے مجھے ایک ٹوٹی پھوٹی کھڑکی پر چھوڑ دیا۔ <EOS> ایک دس، گیارہ سال کا بچہ ناشتہ کرنے میں مصروف تھا۔ <EOS> اس کا ناشتہ صرف ایک باسی روٹی اور چائے پر مشتمل تھا۔ <EOS> چائے کی رنگت بتا رہی تھی کہ اس میں برائے نام ہی دودھ ڈالا گیا ہے۔ <EOS> 
بچے نے جلدی جلدی روٹی ختم کی اور چائے پی کر الحمدللہ کہتے ہوئے اُٹھ گیا۔ <EOS> 
اماں! <EOS> دعا کرنا کہ آج زیادہ لوگ جوتے پالش کے لئے آئیں۔ <EOS> بچے نے ایک پرانا سا بیگ اُٹھاتے ہوئے کہا۔ <EOS> 
ہوا کا ایک اور تیز جھونکا آیا اور مجھے اس ٹوٹی ہوئی کھڑکی سے لے اُڑا۔ <EOS> کچھ دیر ہوا کے زور پر اوپر نیچے اُڑتا رہا، پھر ایک کھڑکی کی جالی میں آ کر پھنس گیا۔ <EOS> <EOP> 
یہ کھڑکی پہلی کھڑکی کی طرح ٹوٹی پھوٹی نہیں تھی، بہت خوبصورت تھی، بلکہ پورا گھر ہی بہت خوبصورت تھا۔ <EOS> اندر میز پر ناشتہ لگا ہوا تھا۔ <EOS> انڈے، ڈبل روٹی، پراٹھے، جیم، مکھن، جوس اور نہ جانے کیا کیا تھا۔ <EOS> گھر کے تمام افراد ناشتہ کرنے میں مصروف تھے، سوائے ایک دس سالہ بچے کے، جو کرسی پر ناراض بیٹھا تھا۔ <EOS> 
مجھے یہ نہیں کھانا، مجھے زنگر برگر کھانا ہے۔ <EOS> 
 بچہ منہ بسورتے ہوئے کہہ رہا تھا۔ <EOS> 
بیٹا! <EOS> اس وقت زنگر برگر نہیں ملتے، دیکھو! <EOS> یہ مینگو جام ہے۔ <EOS> آپ کو پسند ہے نایہ بہت مزے کا ہے۔ <EOS> اس کی ماں اسے جام سلائس کھانے کے لئے راضی کر رہی تھی۔ <EOS> پتا نہیں کہ وہ جام سلائس کھانے پر راضی ہوا یا نہیں، کیونکہ ہوا مجھے ایک بار پھر اُڑا لے گئی تھی۔ <EOS> ہوا کا زور کچھ کم ہوا اور میں آہستہ آہستہ زمین پر آ گیا۔ <EOS> 
یہ کسی دودھ والے کی دکان کا دروازہ تھا۔ <EOS> 
او ناصر! <EOS> دو لیٹر پانی زیادہ ملانا آج دودھ کم ہے۔ <EOS> 
اچھا صاحب! <EOS> ابھی ملائے دیتا ہوں۔ <EOS> 
اور ہاں! <EOS> آج ہوا بہت چل رہی ہے۔ <EOS> دکان کے سامنے کافی کچرا آ گیا ہے ذرا اچھی طرح سے جھاڑو لگانا۔ <EOS> 
اچھا صاحب! <EOS> ابھی لگاتا ہوں۔ <EOS> ناصر نے دودھ میں پانی ملاتے ہوئے کہا۔ <EOS> 
ناصر نے جھاڑو لگائی اور مجھ سمیت تمام کچرا کوڑے دان میں ڈال دیا۔ <EOS> یہاں میرے ہوائی سفر کا اختتام ہوا۔ <EOS> کبوتر کے بازوؤں سے جھڑنے کے بعد میرا یہ سفر خاصا دلچسپ اور تجرباتی تھا۔ <EOS> <EOP> <EOT>