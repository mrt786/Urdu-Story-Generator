پہاڑ کے دامن میں چشمے کے قریب ایک چوہے اور ایک چوہیا نے بِل بنایا ہوا تھا۔ <EOS>وہ ہر روز اپنے بِل سے باہر آتے،چشمے کے قریب ہی جھولا موجود تھا،جو اُلجھی ہوئی جھاڑیوں سے بن گیا تھا۔ <EOS>وہ کھیلتے،اُچھلتے کودتے اور اپنے بِل میں گھس جاتے تھے۔ <EOS>
ایک دن دونوں بِل سے باہر آئے اور چشمے کے پاس بنے جھولے پر جھولا جھولنے لگے۔ <EOS>
اسی وقت ایک بلی قریب سے گزری۔ <EOS>اس نے دونوں کو کھیلتے ہوئے دیکھ لیا تھا۔ <EOS>ان دو موٹے تازے چوہوں کو دیکھ کر اس کے منہ میں پانی بھر آیا،وہ ایک پتھر کی اوٹ میں بیٹھ کر کافی دیر تک دیکھتی رہی۔ <EOS>پھر سامنے آکر بولیکیا تم میرے ساتھ کھیلنا پسند کرو گے؟ <EOS>
بلی کی آواز سن کر دونوں اپنے بِل کی طرف بھاگے۔ <EOS> <EOP>
بلی نے کہاکہاں جا رہے ہو،تم مجھے اپنا دوست ہی سمجھو۔ <EOS> <EOP>
بھلا آگ اور پانی کی کیا دوستی،تم ہماری دوست کبھی نہیں ہو سکتی۔ <EOS>چوہے نے بِل میں گھستے ہوئے جواب دیا۔ <EOS>
بلی بھی سمجھ گئی کہ یہ دونوں بہت چالاک ہیں،اس طرح ہاتھ نہیں آئیں گے۔ <EOS>وہ بل کے ارد گرد چکر لگاتی رہی،چوہے بِل سے باہر آنے کا نام ہی نہیں لے رہے تھے۔ <EOS>آخر چوہیا نے چوہے سے کہاہم کب سے چشمے کی سیر پر نہیں گئے اور نہ جھولے کے مزے لیے۔ <EOS>
چلو آج جھولا جھولیں،آج میرا چشمے پہ جا کر کھیلنے کو بہت جی چاہ رہا ہے۔ <EOS>
چوہے نے کہاباہر بی بلی ہماری تاک میں بیٹھی ہے،ہم بِل سے باہر نہیں جا سکتے۔ <EOS>چوہے نے اسے سمجھاتے ہوئے کہا۔ <EOS>
لیکن چوہیا نے چوہے کی بات نہ مانی اور بل سے باہر آ گئی۔ <EOS>بلی چھپ کر بیٹھی تھی،چوہیا کے پاس آئی اور کہنے لگیارے،آج اکیلی آئی ہو کیا؟ <EOS>
چوہیا بلی کو دیکھ کر بھاگنے ہی والی تھی کہ بلی نے آواز لگائیآؤ تم میری پیٹھ پر بیٹھ جاؤ،آج میں تمہیں پورے چشمے کی سیر کراتی ہوں۔ <EOS> <EOP>
چوہیا یہ سن کر بہت خوش ہوئی اور بلی کی پیٹھ پر بیٹھ کر چشمے کی سیر کو چل پڑی۔ <EOS>چوہا بھی غافل نہیں تھا۔ <EOS>چپکے چپکے ان کے پیچھے چل پڑا۔ <EOS>بلی نے چوہیا سے کہاجلدی سے جھولے پر بیٹھ جاؤ میں تمہیں جھولا دیتی ہوں اور تم اپنی پیاری سی آواز میں گانا سناؤ۔ <EOS>
چوہیا گاتے ہوئے جھولنے لگی اور بلی اسے جھولے میں مگن دیکھ کر اس پر جھپٹ پڑی۔ <EOS>
چوہیا کی دم اس کے دانتوں میں آگئی۔ <EOS>چوہے نے یہ دیکھ کر آواز لگائیبی بلی! <EOS>تم بہت اچھا جھولا دیتی ہو۔ <EOS>مجھے بھی جھولا جھولنا ہے۔ <EOS>
چوہیا جو اپنی دم چھڑانے کی کوشش کر رہی تھی اس نے چوہے کو دیکھا تو اس کی جان میں جان آئی۔ <EOS>
اس موٹے تازے چوہے کو دیکھ کر بلی کے منہ میں پانی بھر آیا اور دو چوہوں کے شکار پر دل ہی دل میں خوش ہونے لگی۔ <EOS>
چوہا جھٹ سے جھولے پر بیٹھ گیا اور بلی اسے جھولے دینے لگی،اچانک چوہے نے بی بلی کے منہ کے قریب چھلانگ لگائی۔ <EOS>بلی نے چوہے کو بھی لقمہ بنانے کے لئے منہ کھولا تو چوہیا کی دم اس کے منہ سے نکل گئی،لیکن چوہے کی دم بلی کے منہ میں رہ گئی۔ <EOS>اسی لمحے دونوں بھاگ کر اپنے بِل میں گھس گئے۔ <EOS>
اپنی دُم تو لیتے جاؤ۔ <EOS>بلی نے چوہے کی آدھی کٹی ہوئی دم کو ہلاتے ہوئے کہا۔ <EOS>
چوہے نے بِل میں سے جھانکتے ہوئے کہابخشو بی بلی! <EOS>چوہا لنڈورا ہی بھلا۔ <EOS>
یہ سن کر بلی اپنا سا منہ لے کر خالی ہاتھ ملتی رہ گئی۔ <EOS> <EOP> <EOT>