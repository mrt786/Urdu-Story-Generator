زین اور علی کو تعلیم حاصل کرنے میں کوئی دلچسپی نہ تھی۔ <EOS> امتحانوں کے دن ان کے لئے کسی ڈراؤنے خواب سے کم نہ ہوتے تھے۔ <EOS> وہ دونوں ہر وقت جلد از جلد امیر ہونے کے طریقوں پر غور کرتے رہتے تھے۔ <EOS> ایک دن انھوں نے سوچا کیوں نہ سمندر پہ جا کر مچھلی کو پکڑا جائے،جس کو بیچ کر ہم راتوں رات امیر ہو جائیں گے۔ <EOS> جل مچھلی کی کہانی انھوں نے اپنی دادی جان سے سن رکھی تھی۔ <EOS> <EOP> 
اگلی صبح وہ دونوں اسکول جانے کے بجائے سمندر پر پہنچ گئے۔ <EOS> جال سمندر میں ڈالا اور جل مچھلی کے جال میں پھنسنے کا انتظار کرنے لگے۔ <EOS> صبح سے دوپہر ہو گئی اور دوپہر سے شام،مگر جال میں جل مچھلی تو کیا کوئی عام مچھلی بھی نہ پھنسی تھی۔ <EOS> 
وہ مایوسی سے سوچ ہی رہے تھے کہ اب کیا کریں اچانک ان کے کندھے پر کسی نے ہاتھ رکھا۔ <EOS> <EOP> 
انھوں نے چونک کر پیچھے دیکھا تو وہاں ایک مچھیرا کھڑا تھا۔ <EOS> <EOP> 
مچھیرے نے ان سے پوچھا کہ وہ دونوں اکیلے سمندر پر کیا کر رہے ہیں۔ <EOS> تمہارے ساتھ کوئی بڑا نہیں ہے؟ <EOS> 
علی اور زین نے ڈر کے مارے تمام ماجرا مچھیرے کو بتا دیا۔ <EOS> جل مچھلی والی بات پر مچھیرا بے اختیار ہنس پڑا اور ہاتھ سے اشارہ کر کے بتایا یہاں دور دور تک کوئی ایسی مچھلی نہیں پائی جاتی۔ <EOS> مچھیرے نے ان دونوں کو بتایا کہ اصل دولت علم کی دولت ہے۔ <EOS> 
اگر تم علم حاصل کرو گے تو کچھ ہی عرصے بعد وہ سب حاصل کر لو گے جو تم پانا چاہتے ہو۔ <EOS> غلط راستے انسان کو بُرائی کی طرف لے جاتے ہیں،جو دنیا اور آخرت دونوں میں تباہی کا سبب بنتے ہیں۔ <EOS> بڑا آدمی وہ ہے جس کے پاس علم کی دولت ہے۔ <EOS> لہٰذا تم دونوں گھر جاؤ اور دل لگا کر پڑھائی کرو۔ <EOS> 
مچھیرے کی باتیں ان دونوں کی سمجھ میں آ گئیں اور وہ ایک نئے عزم کے ساتھ اپنے گھر چل دیے۔ <EOS> <EOP> <EOT>