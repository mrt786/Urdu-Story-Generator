کسی گاؤں کے سردار کا انتقال ہو گیا۔ <EOS>گاؤں والوں کے درمیان بحث شروع ہو گئی کہ نیا سردار کس کو بنایا جائے۔ <EOS>گاؤں والے کسی فیصلے پر نہ پہنچ سکے۔ <EOS>آخر یہ طے پایا کہ جو شخص سب سے پہلے گاؤں میں داخل ہو گا،اس کو سردار بنا لیا جائے گا۔ <EOS>یہ سن کر ایک تجربے کار دانا بزرگ نے کہایہ مناسب نہیں ہے۔ <EOS>ہونا یہ چاہیے کہ پہلے اپنے قریبی لوگوں میں،پھر علاقے میں اور پھر شہر سے باصلاحیت اور مخلص انسان کو منتخب کرو۔ <EOS> <EOP>
لیکن گاؤں والوں نے اس دانا شخص کی بات نہ مانی اور گاؤں میں سب سے پہلے داخل ہونے والے شخص کے استقبال کی تیاری شروع کرنے لگے۔ <EOS>گاؤں والوں نے اپنی روایت کے مطابق کھجور کی شاخیں اُٹھا کر اور راہوں میں دریاں بچھا کر آنے والے کا انتظار کرنے لگے۔ <EOS> <EOP>
کچھ دیر بعد گدھے پر سوار نیلی چادر اوڑھے ایک شخص گاؤں میں داخل ہوا۔ <EOS>جس کو دیکھ کر گاؤں والوں نے خوشی کا اظہار کیا اور اس سے کہاآج سے آپ ہمارے گاؤں کے سربراہ ہیں۔ <EOS> <EOP>
ان کی بات سن کر گدھے پر سوار شخص نے کہامیں کیسے تمہاری بات مان لوں کہ میں تمہارا سردار ہوں اور تم میرا ہر حکم مانو گے۔ <EOS>
گاؤں والوں نے کہاآپ جو بھی حکم دیں گے،ہم اس پر عمل کریں گے۔ <EOS>
گدھے پر سوار شخص نے کہامیں تم کو آزمانے کے لئے حکم دیتا ہوں کہ تم لوگوں کے پاس جو بھی سونا چاندی،مال وزر ہے،میرے حضور پیش کرو۔ <EOS> <EOP>
یہ حکم سن کر تمام گاؤں والے اپنے گھروں سے سارا مال سمیٹ کر لے آئے۔ <EOS>جس کو دیکھ کر اس شخص نے کہامیں بہت تھکا ہوا ہوں۔ <EOS>آرام کرنا چاہتا ہوں۔ <EOS>تم سب لوگ جشن مناؤ۔ <EOS>
گاؤں والوں نے اس شخص کو اس کی آرام گاہ پر چھوڑ دیا۔ <EOS>سب لوگ جشن میں لگ گئے اور تھک کر سو گئے۔ <EOS>دوسرے دن جب نئے سربراہ کو لینے گئے تو وہ وہاں نہیں تھا۔ <EOS>وہ سارا مال اور سب دولت سمیٹ کر فرار ہو چکا تھا۔ <EOS>
یہ دیکھ کر گاؤں والوں نے رونا پیٹنا شروع کر دیا۔ <EOS>جب دانا شخص نے گاؤں والوں کی یہ حالت دیکھی تو کہااب کیا رونا پیٹنا جب چڑیا چگ گئی کھیت۔ <EOS>
تمام گاؤں والوں کو اپنی غلطی کا احساس ہوا اور اس دانا شخص کو باہمی مشاورت سے گاؤں کا نیا سربراہ بنا لیا گیا۔ <EOS> <EOP> <EOT>