میرے سوہنے موہنے بچو! <EOS> یہ کہانی ہے ایک ننھے سے خرگوش کی جس کا نام گوگو تھا۔ <EOS> وہ ایک جنگل میں سبز ٹیلے کے اندر رہا کرتا تھا۔ <EOS> اس کا گھر بہت پیارا تھا۔ <EOS> گھر کی باہر والی دیواریں لکڑی کی تھیں۔ <EOS> ان پر سبز پینٹ تھا اور گول سی چھت جو شاخوں کو جوڑ کر بنائی گئی تھی، سرخ رنگ کی تھی۔ <EOS> دور سے دیکھنے میں گوگو کا گھر کوئی بڑا سا مشروم معلوم ہوتا تھا۔ <EOS> 
ایک دن گوگو صبح کی سیر کو نکلا۔ <EOS> وہ اُچھلتے کودتے پتھروں پر سے چھلانگیں لگاتا چلا جا رہا تھا کہ اچانک اس کی نظر ایک چھوٹی سی ڈبی پر پڑی۔ <EOS> یہ کیا ہے؟ <EOS> گوگو نے حیرت سے دیکھا۔ <EOS> 
چوں چوں! <EOS> یہ ماچس ہے۔ <EOS> اوپر درخت پر سے آواز آئی۔ <EOS> گوگو نے سر اُٹھا کر اوپر دیکھا۔ <EOS> ایک موٹی سی چڑیا اپنے گھونسلے کے اندر بیٹھی کہہ رہی تھی۔ <EOS> <EOP> 
کل رات جو لوگ جنگل سے گزرے تھے وہ یہ ماچس یہیں درخت کے نیچے بھول گئے ہیں۔ <EOS> <EOP> 
ہاں تو! <EOS> اس سے کیا کرتے ہیں؟ <EOS> گوگو نے حیرانی سے ڈبی کو ہلایا۔ <EOS> اس سے آگ لگاتے ہیں۔ <EOS> میں نے خود دیکھا تھا۔ <EOS> وہ اس میں سے ایک چھوٹی سی لکڑی کو ڈبی سے رگڑتے ہیں تو آگ کا شعلہ نکلتا ہے۔ <EOS> چڑیا نے بتایا۔ <EOS> وہ اب گھونسلے سے نکل کر سب سے نیچے والی شاخ پر آ کر بیٹھ گئی تھی۔ <EOS> 
میں بھی اس سے چولہا جلاؤں گا اور گاجر کا سوپ گرم کروں گا۔ <EOS> 
آہا! <EOS> گوگو نے کہا اور تیزی سے چھلانگیں لگاتا واپس چلا گیا۔ <EOS> اس نے چڑیا کی پوری بات بھی نہ سنی۔ <EOS> گوگو جب گھر آیا تو اس کی امی گھر پر نہیں تھی۔ <EOS> وہ ہر روز کی طرح گاجریں لینے بھالو میاں کی دکان پر گئی ہوئی تھیں۔ <EOS> 
گوگو خرگوش کچن میں آیا، اس نے ایک چھوٹی سی دیگچی چولہے پر رکھی۔ <EOS> اس میں کل کا بچا ہوا سوپ تھا۔ <EOS> گوگو نے ماچس میں سے ایک اسٹک نکالی اور اسے چولہے کے قریب کیا۔ <EOS> 
لیکن یہ کیا! <EOS> چولہا تو آگ پکڑ ہی نہیں رہا تھا۔ <EOS> اسٹک پر لگی ہوئی آگ گوگو کے ہاتھ پر لگنے لگی تو اس نے گھبرا کر اسٹک کھڑکی سے باہر پھینک دی۔ <EOS> پھر اس نے دوسری اسٹک نکالی پھر تیسری،چوتھی لیکن چولہا کسی طرح بھی آگ نہیں پکڑ رہا تھا۔ <EOS> گوگو آگ لگی ہوئی اسٹکس کھڑکی سے باہر پھینکتا رہا۔ <EOS> 
تھوڑی دیر بعد دروازے پر دستک ہوئی۔ <EOS> گوگو نے دروازہ کھولا۔ <EOS> 
امی اندر آئیں تو انہیں کچھ جلنے کی بو آئی۔ <EOS> گوگو! <EOS> کیا تم کچن میں گئے تھے۔ <EOS> ہاں۔ <EOS> نہیں وہ۔ <EOS> اس نے بتانے کی کوشش کی لیکن خرگوش کی امی بہت جلدی میں تھیں۔ <EOS> وہ کچن میں تیز قدموں سے آئیں اور جلدی سے سارے چولہے چیک کیے۔ <EOS> کچھ بھی نہیں چل رہا تھا۔ <EOS> سب ٹھیک تھا۔ <EOS> ہاں سوپ والی دیگچی شیلف پر پڑی تھی۔ <EOS> گوگو! <EOS> تم سوپ گرم کرنا چاہ رہے تھے؟ <EOS> 
گوگو نے کوئی جواب نہ دیا۔ <EOS> 
وہ جلدی سے کچن سے باہر چلا آیا۔ <EOS> اسے کچھ سمجھ نہیں آ رہا تھا کہ وہ امی کو کیسے بتائے۔ <EOS> امی جب کمرے میں آئیں تو گوگو کمرے میں خاموش بیٹھا تھا۔ <EOS> امی کے ہاتھ میں سوپ کا پیالہ تھا۔ <EOS> انہوں نے سائیڈ ٹیبل پر پیالہ رکھا اور کہنے لگیں۔ <EOS> میرے پیارے بیٹے! <EOS> میں نے ماچس کھڑکی سے باہر گری ہوئی دیکھ لیں ہیں۔ <EOS> خدا نہ کرے چولہا جل جاتا تو تمہیں آگ بھی لگ سکتی تھی۔ <EOS> <EOP> 
گوگو یہ سن کر بہت شرمندہ تھا۔ <EOS> ابھی تم چھوٹے ہو۔ <EOS> جب تم بڑے ہو جاؤ گے تو خود سے چولہا جلانا سیکھ جاؤ گے۔ <EOS> 
خرگوش امی اچانک کچھ سونگھتے ہوئے بولیں۔ <EOS> یہ۔ <EOS> ۔ <EOS> ۔ <EOS> یہ کیا جلنے کی بو آ رہی ہے۔ <EOS> اوہ خدایا! <EOS> امی جلدی سے بھاگتے ہوئے کمرے سے نکل گئیں۔ <EOS> بچو! <EOS> اصل میں ہوا یہ تھا جب گوگو خرگوش نے جلتی ہوئی تیلیاں کھڑکی سے باہر پھینکیں تو گھاس میں آگ لگ گئی۔ <EOS> 
وہ آگ گوگو کے گھر کی دیواروں تک پہنچی۔ <EOS> لکڑی دھڑا دھڑ جلنے لگی۔ <EOS> ہیلو! <EOS> ہیلو! <EOS> جلدی پہنچیں ہاتھی میاں! <EOS> گوگو کی امی ہاتھی میاں کو فون کر چکی تھیں۔ <EOS> 
ہاتھی میاں جو جنگل کے فائر بریگیڈ تھے، اپنے کئی ساتھیوں کے ساتھ گوگو کے گھر کے باہر پہنچ گئے۔ <EOS> وہ اپنی سونڈوں میں تالاب کا بہت سارا پانی بھر کر لائے تھے۔ <EOS> جلد ہی آگ بجھ گئی۔ <EOS> سبز دیواریں جل کر سیاہ ہو گئی تھیں لیکن شکر ہے زیادہ نقصان نہیں ہوا تھا۔ <EOS> 
گوگو نے امی کے ساتھ مل کر دیوار بنائی۔ <EOS> بندروں نے بھی ان کی مدد کی۔ <EOS> لکڑی کاٹ کاٹ کر دی۔ <EOS> اب کی بار، گوگو نے زرد رنگ کا پینٹ کیا ہے۔ <EOS> پیارے بچو! <EOS> اس کہانی سے یہ سبق ملتا ہے کہ کبھی بھی ماچس سے نہ کھیلیں۔ <EOS> جو کام خطرناک ہو وہ اپنے بڑوں سے کہیں خود کرنے کی کوشش نہ کریں۔ <EOS> <EOP> <EOT>