ایک سرسبز و شاداب وادی میں وسیع و عریض باغ واقع تھا۔ <EOS> باغ کے وسط میں ایک بہت پرانا کنواں بھی موجود تھا۔ <EOS> یہ باغ کسی وقت میں بہت سے درختوں کا گہوارہ ہوا کرتا تھا۔ <EOS> چنار، شہتوت، املی اور جامن جیسے درخت یہاں کی زینت تھے۔ <EOS> یہ درخت سایہ فراہم کرتے تھے۔ <EOS> ان پر بسنے والے رنگ برنگے پرندے اس باغ کو گلستاں بنا دیتے تھے۔ <EOS> 
ایسی ہی شاخوں پر خوش رنگ تتلیاں منڈلاتیں، جگنو راتوں کو چراغاں کرتے۔ <EOS> یہیں پر قدیم شہتوت کے درخت پر چمن نامی چڑیا کا گھونسلہ تھا۔ <EOS> اس کے قریب بڑے سے چنار پر کالو نامی کوا رہتا تھا۔ <EOS> دونوں میں دیرینہ دوستی تھی مگر یہ دوستی یک طرفہ تھی۔ <EOS> چمن ہر خوشی کا موقع اپنے دوست کے ساتھ بانٹتی۔ <EOS> وہ میٹھے میٹھے پھل، بیج یا دانے لے کر چنار کی شاخوں پر آتی اور کالو خوشی سے آ کر لے جاتا لیکن شکر تو دور کبھی حال چال بھی نہ پوچھتا۔ <EOS> <EOP> 
چمن بہت معصوم تھی، وہ یہ سب کچھ خلوصِ دل سے کرتی رہی۔ <EOS> ایک دن باغ میں موسم خوشگوار تھا۔ <EOS> نیلے آسمان پر روئی جیسے بادل تیر رہے تھے اور سبز پتوں پر شبنم کی بوندیں جھلک رہی تھیں۔ <EOS> چمن نے موقع کی مناسبت سے پرندوں کے لئے خاص اہتمام کر رکھا تھا۔ <EOS> کالو بھی اس سے خوب فیض یاب ہوا۔ <EOS> 
اگلی ہی رات چمن کے ہاں پرانے رشتے دار مہمان بن کر آ گئے۔ <EOS> چمن نے جلدی سے کھانا بنانا شروع کیا مگر اسے پتہ چلا کہ اس کے گھر تو نمک ہی ختم ہو چکا ہے۔ <EOS> 
وہ بے چینی سے کالو کے درخت کی طرف گئی، دروازے پر دستک دی اور بولیکالو بھائی؟ <EOS> نمک چاہیے تھوڑا سا۔ <EOS> مہمان آ گئے ہیں۔ <EOS> 
کالو نیند سے اُٹھ کر دروازے پر آ کر بولامیری طبیعت ٹھیک نہیں، میں سو رہا ہوں، کل آنا اور دروازہ بند کر دیا۔ <EOS> 
چمن حیران و پریشان اپنے گھونسلے میں واپس آئی۔ <EOS> وہ دل ہی دل میں کچوکے کھاتی رہی کہ اس نے تو کبھی انکار نہیں کیا۔ <EOS> 
خیر، اس نے کھانا مہمانوں کے سامنے رکھ دیا۔ <EOS> اگلی رات طوفانی ہوائیں چلنے لگیں، بادل گرجنے لگے اور موسلا دھار بارش شروع ہو گئی۔ <EOS> چنار کا پرانا درخت بارش میں ہلنے لگا اور کالو کا گھونسلہ زمین بوس ہو گیا۔ <EOS> وہ خود بھیگ کر کانپ رہا تھا۔ <EOS> اس کا سارا سامان بہہ گیا۔ <EOS> اُسے اچانک چمن کا خیال آیا۔ <EOS> وہ کیچڑ میں لت پت، کانپتا ہوا چمن کے گھونسلے تک پہنچا اور اس کے دروازے پر دستک دی۔ <EOS> 
کون ہے؟ <EOS> چمن نے چونک کر پوچھا۔ <EOS> میں ہوںکالو! <EOS> لرزتی آواز میں اس نے جواب دیا۔ <EOS> چمن کو غصہ تو بہت آیا، لیکن اس نے دروازہ پھر بھی کھول دیا، کالو کو اندر آنے دیا۔ <EOS> اسے سردی کے بچاؤ کے لئے چادر دی۔ <EOS> شکریہ، بہن، آپ آرام کریں، میں سو جاتا ہوں، کالو بولا۔ <EOS> چمن اپنے پر سمیٹ کر چپ چاپ گھونسلے کے کونے میں جا بیٹھی۔ <EOS> صبح کا اُجالا پھیلتے ہی وہ وہاں سے نکل گیا۔ <EOS> <EOP> 
چمن باہر دانا دنکا چگنے گئی ہوئی تھی۔ <EOS> کالو کو شکریہ ادا کرنے کی توفیق نہیں ہوئی اور وہ چپ چاپ پھر سے نکل گیا۔ <EOS> چمن واپس آئی تو اسے بہت حیرت ہوئی۔ <EOS> اس کی آنکھیں بھر آئیں۔ <EOS> وہ بہت دیر تک چپ رہی۔ <EOS> یہی سوچتی رہی کہ شاید کچھ فطرتیں ایسی ہی خود غرض ہوتی ہیں، ان کو کبھی کوئی نہیں بدل سکتا۔ <EOS> کالو بھی شاید ایسا ہی ہے۔ <EOS> بچو! <EOS> سچی دوستی میں خلوص اور وفاداری ضروری ہوتی ہے۔ <EOS> جو صرف اپنے مطلب کے وقت ساتھ دے، وہ دوست نہیں، موقع پرست ہوتا ہے۔ <EOS> اور جو دل دکھا کر بھی معاف کر دے، وہی سچا اور وفادار ہوتا ہے۔ <EOS> <EOP> <EOT>